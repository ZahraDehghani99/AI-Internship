[
    {
        "search_keyword": "وزازت خانه"
    },
    {
        "doc_score": 0.48470584795369087,
        "doc_text": "گروه حوادث- شكارچي زنان خانه دار اصفهاني كه با ورود به خانه ها،   زنان جوان را مورد آزار و اذيت قرار مي داد، در آخرين مراحل بازجويي اش مدعي شد كه از طريق خانه هاي خالي از سكنه وارد خانه طعمه هايش مي شد. سرهنگ محمديان، معاون آگاهي فرماندهي انتظامي استان اصفهان با اعلام اين خبر گفت: با شكايت هاي متعددي از سوي ساكنان چند منطقه در اصفهان مبني بر ورود پسر جواني به داخل خانه ها و آزار و اذيت زنان خانه دار تيمي از كارآگاهان جنايي اصفهان رديابي هاي خود را براي دستگيري اين مرد آغاز كردند. ماموران پليس در تحقيق از شاكيان دريافتند كه اين مرد جوان در اوايل صبح پس از خروج مرد خانواده وارد خانه شده و با تهديد چاقو زنان را مورد آزار و اذيت قرار مي دهد. در چند شكايت مشابه نيز مرد جوان بدون اينكه صاحبخانه متوجه شود وارد خانه شده و دست به اقدام شيطاني خود زده بود. معاون آگاهي فرماندهي انتظامي استان اصفهان ادامه داد: پليس پس از چهره نگاري از شكارچي زنان، عكس فرضي او را در اختيار واحدهاي گشت پليس قرار داد و سرانجام اين مرد به نام اكبر در 18 آذرماه زماني كه در مقابل خانه اي در حال پرسه زدن بود دستگير شد. اكبر در اظهارات اوليه اش به شش مورد ورود به خانه ها اعتراف كرد و در ادامه تحقيق و بازجويي از اين مرد مشخص شد وي از طريق خانه هايي كه بدون سكنه بود، وارد خانه هاي كناري شده و زن صاحبخانه را مورد آزار قرارمي داد.",
        "doc_title": " كركس سياه اصفهان از خانه همسايه وارد مي شد "
    },
    {
        "doc_score": 0.282022778400838,
        "doc_text": "خانه اي كه كنار خيابان پر رفت و آمد شهر ساخته شده، فقط به خاطر شلوغي و سروصدايش آزاردهنده نيست، محققان مي گويند اگر در چنين خانه اي زندگي مي كنيد، ممكن است نفس هم كم بياوريد.خبرگزاري رويترز گزارش كرده است مطالعه اخير محققان سوئيسي نشان مي دهد در  اين خانه ها ممكن است به نفس تنگي و خس خس سينه مبتلا شويد.پژوهشگران دانشگاه بازل براي بررسي اثر آلودگي هوا در اين خانه ها، در مرحله اول كارشان در سال 1991بيش از 9600 نفر را كه بين 18 تا 60 سال سن داشتند، به طور تصادفي انتخاب كردند. در مرحله بعد و در سال 2002، حدود 8000 نفر از آنها قبول كردند در مطالعه شركت كنند.مقايسه وضعيت تنفسي آنها در  اين دو مرحله نشان داد هر 500 متري كه خانه فرد به خيابان اصلي نزديك مي شود، 13 درصد خطر بروز ناراحتي هاي تنفسي در او بيشتر مي شود. افرادي كه خانه آنها در 20 متري يك خيابان اصلي بود، 15 درصد بيشتر از بقيه خلط دستگاه تنفسي داشتند و 23 درصد بيشتر دچار خس خس مي شدند.نكته جالب در گزارش  اين محققان كه در نشريه اپيدميولوژي آمريكا چاپ شده آن است كه مردان و نيز افراد سيگاري بيشتر از بقيه در معرض خطر بيماري هاي تنفسي ناشي از آلودگي هوا بودند. ديگر  اين كه در سال 1991 مردم بيشتر از سال 2002 از آلودگي هوا دچار مشكل تنفسي مي شدند.",
        "doc_title": " محققان مي گويند "
    },
    {
        "doc_score": 0.2068685916381322,
        "doc_text": "گروه حوادث- با دستگيري يك فروشنده مواد مخدر كه در يكي از خيابان هاي تهران باجه فروش مواد راه انداخته بود يك شبكه بزرگ خريد و فروش مواد مخدر در جنوب شرق تهران متلاشي شد. مدتي پيش گزارشي در اختيار پايگاه پنجم مبارزه با مواد مخدر تهران قرار گرفت كه از فعاليت يك مجرم حرفه اي به نام مجيد در خريد و فروش مواد مخدر كراك و شيشه در جنوب شرق تهران حكايت داشت. با آغاز تحقيقات پليسي، تيمي  از ماموران وارد عمل شدند و پس از شناسايي خانه اين مرد در خيابان شهيد دستغيب متوجه شدند او روي در ورودي خانه اش دريچه اي مانند باجه هاي فروش بليت تعبيه كرده كه خريداران از طريق اين دريچه اقدام به تهيه مواد مخدر مي كنند. در حالي كه بررسي هاي نامحسوس پليس نشان مي داد هر روز جوانان و نوجوانان زيادي براي خريد مواد به خانه مجيد مراجعه مي كنند، ماموران با دريافت دستور قضايي وارد عمل شدند و با ورود به خانه اين جوان 30 ساله، او را دستگير كردند. سرهنگ سيد جواد كشفي معاون مبارزه با مواد مخدر پليس تهران روز گذشته با بيان اين خبر گفت: با كشف مقداري مواد مخدر شيشه و كراك و يك قبضه سلاح كمري در خانه مجيد، ماموران توانستند در يك قرار صوري با فردي كه به مجيد مواد مي فروخت، او را نيز دستگير و 640 گرم حشيش از وي كشف كنند.",
        "doc_title": " خلافكار حرفه اي، باجه فروش مواد راه انداخته بود "
    },
    {
        "doc_score": 0.19009891103022947,
        "doc_text": "آرش سيواني هوا كم كم داشت تاريك مي شد، در اداره پشت ميزش نشسته بود و در حال اتمام كارهاي روزمره و عقب مانده خودش بود. زنگ تلفن همراهش او را به خود آورد. صدايي از آن طرف خط مي گفت: مي دوني ساعت چنده؟ نمي خواي بياي خونه؟ تلفن را قطع و سريعاً پله هاي اداره را به سمت پاركينگ طي مي كند. پس از گذراندن مسافتي در ميان ترافيك شهر بالاخره به خانه رسيد. در طول مسير مرتباً به كارهاي عقب افتاده و روزمره خود فكر مي كرد و در منزل نيز مدام در فكر انجام كارهاي اداري خود غوطه ور بود. چقدر كار عبث و بيهوده اي است كه انسان آنچنان بر مغز خود فشار آورد كه در اثر خستگي مفرط مغز از كاركردن سرپيچي و قواي ذهني فرسوده اش به طغيان سربردارد، به طوري كه هر كاري را كه انجام مي دهد فاقد نيرو و قدرت مي شود و يا آدمي موقعي كه ماشين فكرش نظم خود را از دست داده و در مغز خسته و دستگاه عصبي اش آثاري از خستگي مفرط ديده مي شود باز به كار ادامه بدهد، حفظ و نگهداري افكار خسته و تصوير خسته در ذهن خود پس از اينكه كار خود را شب هنگام ترك مي كنيد به كارايي صدمه مي زند، همان طور كه لباس خود را عوض مي كنيد ذهن خود را نيز تازه و خرم نگه بداريد. شما براي آماده شدن جهت كار روز بعد و سرحال و شاداب بودن بايد خوش بگذرانيد و اين خوشي را نيز در خانواده خود بجوييد و چنانچه شما تشويش ها و نگراني هاي اداري را با خود حمل كنيد و همراه با آنها وارد ناراحتي هاي مختص به منزل شويد، قادر نخواهيد بود خوشي و شادابي را براي روز بعد كاري كسب نماييد. خانه اينگونه از افراد، ديگر يك خانه نيست زيرا به محض اينكه وارد خانه مي شوند شروع به فكر و طرح ريزي درباره برنامه هاي ديگر براي دادوستد بيشتر و پيداكردن راه هاي تازه ديگر براي پول درآوردن مي كنند. كسب درآمد خوب و لذت بخش است ولي تا جايي كه تبديل به يك جنون نشده و تا جايي كه توانايي بالا نگه داشتن سر خود را نداشته باشيم پيش نرود و اگر به جاي استراحت و تفريح فوراً به خاطر كسب درآمد بيشتر و بالاتر سرگرم كار شويم، قطعاً به طور دائم در حال خستگي، كوفتگي و گرفتگي به سر خواهيم برد. همسر مهرباني تعريف مي كرد: به ياد مي آورم شب پشت شب، ساعت ها بعد از نيمه شب مي نشست و روي دفاتر خود خم مي شد، مشغول فكركردن و ريختن طرح و برنامه و سيگار كشيدن بود. من صداي سرفه پرخراش او را مي شنيدم و از او با التماس تقاضا مي كردم از كار دست برداشته و به رختخواب برود تا سلامتي خود را نجات بدهد ولي او سرسختانه به لجبازي مي پرداخت. اوقاتي مي رسيد كه او بدون هيچ گونه تعارف به اطلاع من مي رساند كه التماس هاي من بي فايده است. اگرچه احتمال دارد دارايي اينگونه از افراد تا حد بسيار زيادي افزايش پيدا كند، ولي مسلماً از زندگي، خانواده و خوشبختي درون خانه محروم خواهند شد. زن و فرزندان شخص براي اين فرد بيگانه خواهند بود و هيچ وقت فرصت پيدا نخواهد كرد از اوقات فراغت خود لذت ببرد زيرا هميشه سرگرم فكركردن، طرح ريختن و كاركردن خواهد بود تا اينكه سرانجام اجل فرا رسد و عمرش به پايان برسد. توصيه هايي را مي توان براي اينگونه افراد داشت و عمل به اين موارد به عهده خود شخص خواهد بود. بهتر است موقعي كه دفتر كار خود را ترك مي كنيد، كارهاي خود و تمام ناراحتي هاي دروني خود را نيز ترك كرده و فراموش كنيد و آنها را با خود به خانه نبريد. نگراني ها و ناراحتي هاي خود را به محلي كه در آن به تفريح و تفرج مي پردازيد، نبريد چرا كه در غير اين صورت چندان نفعي و يا هيچ نفعي از آن نخواهيد برد. چه فايده اي دارد انسان كار روزانه خود را كه انجام گرفته، دوباره انجام دهد و فكر خود را در مورد آنها مشغول كند و از اينكه كارهاي عقب مانده و يا كارهاي مختلفي را انجام نداده اظهار پشيماني كند و يا در مورد اموري كه بايد انجام دهد پيش بيني هاي بي مورد انجام دهد. وقتي كه كار روزانه خود را به پايان رسانديد، رهايش كنيد و به ياد داشته باشيد يك روز كاري با فرا رسيدن شب به پايان رسيده. يقين داشته باشيد در حالي كه كارهاي خود را به انجام مي رسانيد بهترين سعي و كوشش خود را انجام داده ايد. رضايت خود را از كار ديروزتان حاصل كنيد، در اين صورت ديگر نيازي به آن نخواهد بود كه درباره اش نگران باشيد و در هنگام شب اظهار پشيماني كنيد. برخي، انرژي خود را با راه دادن تشويش و نگراني به خود و ناراحت بودن درباره گذشته و اشتباهات و خطاهاي خود كه غالباً آنها را به انجام كار به نحو خوب و رضايتبخش، عاجز و ناتوان تلف مي كنند،كم نيستند. عادت نگاه كردن به پشت سر، كشنده كارايي است، همچنان كه عادت زياد نگريستن به آينده زيان آور است. امروز روزي است كه در اختيار ماست. امروز را صرف زندگي كنيد و خود را از آن خلاص نماييد. وقتي شما در حالي كه جسماً و روحاً خسته ايد هنگامي كه به خانه خود مي رسيد بگوييد: اينجا مركز كسب نيرو و قدرت من است. اينجاست كه من قدرت توانايي و انرژي خود را براي فردا به چنگ مي آورم. در اينجاست كه من زندگي نو و جرأت نو به دست مي آورم. من نمي توانم اجازه بدهم در ايستگاهي كه بايد كسب نيرو كنم انرژي ام تمام بشود. در اينجاست كه ايده آل هاي من از نو صيقل زده شده و بلندپروازي هايم اصلاح مي گردد. در اينجاست كه اعتماد به نفس خود را مجدداً به دست مي آورم و اطمينان به خود حاصل مي كنم كه براي كار فردا آمادگي كامل دارم. هنگامي كه ميز اداره و يا دفتر كار خود را در هنگام شب به طرف خانه هل مي دهيد نتيجه اش اين است كه يك مقدار زياد از انرژي گرانبهاي خود را كه مي توانيد صرف كارهاي باارزش بنماييد، از خود خارج مي سازيد و اين مقدار انرژي است كه فردا كم خواهيد آورد. چنانچه خود را خسته كنيد در زماني كه بايد استراحت و تفريح كنيد و بايد با خانواده و دوستان خود خوش باشيد و يا حتي اگر كار خود را با خود به بستر خواب ببريد تا شما را آزار دهد و نگرانتان سازد، در اين صورت صبح كه از خواب برمي خيزيد به جاي اينكه صددرصد فردي توانا و نيرومند و لايق و مشتاق به انجام كار روزانه خود باشيد، شخصي خواهيد بود كه از نظر روحي و رواني خسته هستيد و فقط 50درصد آماده براي كار است! همين امشب هنگامي كه به خانه خود مي رويد، استراحت كنيد و انرژي گرانبهاي خود را تلف نكنيد. با مرور كردن كار روز و يا غصه خوردن درباره گذشته و فكر كردن درباره اينكه ممكن بود يك عمل ديگري و يا يك كار ديگري انجام مي گرفت و نتيجه آن بهتر از اين مي شد، خود را خسته تر نكنيد. وقتي كه به چنين كاري دست مي زنيد شما در واقع انرژي گرانبهاي بيشتر و وقت گرانبهاي بيشتري به مصرف مي رسانيد. چه فايده اي از اين كار عايدتان مي گردد؟! اگر مي خواهيد اعصابتان صدمه نبيند و در 40سالگي پير و شكسته نشويد، از همين امشب شروع كنيد. تلفن همراه خود را از بدو ورود به منزل خاموش و افكار خود را جز به خانواده خود، به هيچ چيز ديگري معطوف ننماييد.",
        "doc_title": " دريچه بردن كار از اداره به خانه "
    },
    {
        "doc_score": 0.18903960913127354,
        "doc_text": "گروه حوادث- سارق 400ميليون توماني براي آنكه مخفيگاهش شناسايي نشود، مخفيانه در هتل هاي گرانقيمت پايتخت اقامت مي كرد، اما پليس با ردگيري وي توانست او را در عمليات ضربتي دستگير كند. از اواسط سال 84 پس از آنكه پرونده چندين سرقت مشابه به اداره 17 پليس آگاهي پايتخت ارسال شد، كارآگاهان با بررسي پرونده ها متوجه شدند در تمامي سرقتها، منازلي كه مورد سرقت قرارگرفته اند، دركنار خانه هاي نيمه كاره قرار دارند. به اين ترتيب اين فرضيه كه سارق يا سارقان براي ورود به خانه  اي كه قصد سرقت از آن را داشته اند دور از چشم كارگران در ساختمان نيمه كاره كنار آن مخفي شده و سپس درفرصت مناسب به بالكن خانه موردنظر رفته اند قوت گرفت. در حالي كه در تمامي سرقتها طلاجات، چك پولها و لوازم گرانقيمت خانه سرقت شده بود، كارآگاهان پليس به اين نتيجه رسيدند كه تمامي سرقت ها توسط يك سارق تك روي سابقه دار به نام داريوش صورت گرفته است. ولخرجي با پول هاي بادآورده با بدست آمدن اين سرنخ، پليس جستجوي خود براي دستگيري سارق حرفه اي را آغاز كرده و تمام پاتوق هاي مرد جوان تحت مراقبت نامحسوس كارآگاهان قرارگرفت،اما ردي ازمتهم به دست نيامد تا اينكه كارآگاهان از طريق مخبرين خود از اقامت جواني كه شباهت زيادي با سارق تحت تعقيب داشت دريكي ازهتل هاي بسيار گرانقيمت پايتخت مطلع شدند. هنگامي كه كارآگاهان با انجام تحقيقات تخصصي خود به اين نتيجه رسيدند كه داريوش براي اينكه ردي از خود باقي نگذارد با هويت جعلي در هتل اقامت كرده است با دستور قضايي عمليات دستگيري وي را آغاز كرده و سارق حرفه اي را در اتاق خود بازداشت كردند. سرهنگ داوود سلطاني معاون آگاهي تهران روز گذشته با اعلام اين خبر گفت: پس از آنكه از مخفيگاه مرد جوان اموال مسروقه بدست آمد، مشخص شد فرضيه پليسي درباره شگرد سارق براي ورود به خانه هاي سرقت شده درست بوده است. داريوش در بازجويي ها اعتراف كرد در طي دو سال گذشته، از 65خانه ويلايي درمحدوده يوسف آباد،كارگر شمالي واميرآباد سرقت كرده است كه ارزش اموال مسروقه بيش از400ميليون تومان برآورد شده است.",
        "doc_title": " دستگيري سارق در هتل مجلل "
    },
    {
        "doc_score": 0.18221296874987417,
        "doc_text": "گروه حوادث- دزد شب رو كه پس از دستبرد به خانه هاي شمال شهر، اموال مسروقه را به وسيله خودروي صاحبخانه به مخفيگاهش منتقل مي كرد دستگير شد. اين سارق حرفه اي 5 سال پيش نيز به اتهام سرقت خودروي يكي از مقامات بلند پايه قضايي دستگير و روانه زندان شده بود. مدتي پيش در پي گزارش سرقت هاي متعدد از خانه هاي شمال تهران،رسيدگي به موضوع در دستور كار ماموران پايگاه اول پليس آگاهي تهران قرار گرفت، كارآگاهان در نخستين اقدام به بررسي شگرد و نحوه وقوع اين سرقتها پرداختند. از آنجا كه در بسياري از اين سرقتها سارق يا سارقان علاوه بر دستبرد به خانه، خودروي صاحبخانه را نيز به سرقت برده بودند ماموران به يك سارق قديمي كه از اين شگرد براي سرقت استفاده مي كرد ظنين شدند. اين مرد كه ناصر نام داشت 5 سال پيش پس از سرقت خودروي يكي از مقامات قضايي دستگير و روانه زندان شده بود. پليس كه احتمال مي داد سرقت از خانه هاي شمال تهران از سوي اين سارق حرفه اي صورت گرفته، در ادامه بررسي ها دريافت ناصر مدتي پيش از زندان آزاد شده و به اين ترتيب ظن ماموران به وي بيشتر شد. با صدور دستور قضايي از سوي قاضي علي رضا روستا، بازپرس شعبه 8 دادسراي شميرانات، ماموران تمامي مخفيگاهها و پاتوق هاي ناصر را به صورت نامحسوس زير نظر گرفتند. مدتي بعد وقتي ماموران دريافتند وي براي فروش تعدادي از خودروهاي مسروقه به يكي از شهرهاي غربي كشور رفته است، تيمي از ماموران با دريافت نيابت قضايي عازم اين شهرستان شده و پس از شناسايي مخفيگاه ناصر او را دستگير و 3 دستگاه از خودروهاي مسروقه را كشف كردند. اين سارق حرفه اي پس از انتقال به اداره آگاهي به سرقت از 10 خانه در شمال تهران اعتراف كرد و گفت: پس از آنكه شبانه وارد خانه ها مي شدم،اموال باارزش از قبيل جواهرات و فرش هاي نفيس را به سرقت مي بردم و سپس به دنبال سوئيچ خودرو مي گشتم. با پيدا كردن سوئيچ تمامي اموال را به خودرو منتقل مي كردم و بدون آنكه كسي متوجه من شود پا به فرار مي گذاشتم. پس از اعترافات دزد شب رو و صدور كيفرخواست، اين پرونده براي محاكمه به دادگاه جزايي ارسال شد.",
        "doc_title": " اعتراف سارق پر رو در دادسراي شميرانات اموال مسروقه را با ماشين صاحبخانه مي بردم! "
    },
    {
        "doc_score": 0.17700330634984132,
        "doc_text": "گروه حوادث- پرونده جنايتكاري كه بعد از قتل يك مهندس راه و ساختمان به خاطر بدهي 3 ميليارد توماني، در يك جراحي پيچيده چهره خود را تغيير داده بود، براي محاكمه از اصفهان به دادگاه كيفري استان تهران ارسال شد تا 5 قاضي شعبه 71 دادگاه راي نهايي را درباره آن صادر كنند. شليك مرگبار شامگاه 14 آذر82 دقايقي پس از آ نكه صداي شليك هاي مرگبار در يكي از محله هاي اصفهان پيچيد، پسرجواني وحشت زده از همسايه ها براي نجات پدرش كمك خواست. هنگامي كه همسايه ها هراسان از خانه بيرون دويدند، در پاركينگ خانه با جسد نيمه جان يكي از همسايگان كه مهندس راه و ساختمان سرشناسي به نام منوچهر بود روبه رو شدند. دقايقي بعد از انتقال مرد مجروح به بيمارستان،ماموران پليس جنايي اصفهان در محل حادثه حضور يافته و به بازجويي از پسر خانواده كه تنها شاهد حادثه بود پرداختند. مرد جوان در اظهاراتش مدعي شد؛ دقايقي قبل زماني كه به همراه پدرم در خانه بوديم ناگهان صداي زنگ خانه به صدا درآمد، پدرم بعد از برداشتن آيفون گفت فردي به نام(قاسمي)پشت در است كه با وي كار دارد و براي همين به جلوي در رفت. هنوز دقايقي نگذشته بود كه ناگهان صداي شليك گلوله  اي را شنيدم،به سرعت خودم را به آنجا رساند، پدرم و مرد قوي هيكلي كه صورتش را با كلاه بافتني پوشانده بود با يكديگر گلاويز شده بودند، مرد مسلح در حاليكه متوجه حضور من شده بود، پدرم را به گوشه پاركينگ پرت كرد و چند گلوله به طرفش شليك كرد، اما قبل از آنكه بتوانم كاري انجام دهم او از در خارج شده و سوار بر موتورسيكلتش متواري شد. در حالي كه پليس هيچ نشاني از مرد ضارب نداشت، منوچهر در اثر جراحات وارده در بيمارستان جان باخت و به اين ترتيب پليس با پرونده پيچيده اي مواجه شد. وقتي در بررسي هاي اوليه مشخص شد مقتول مرد سرشناس و ثروتمندي بوده،اين فرضيه كه وي قرباني اختلافات مالي شده باشد قوت گرفت و به اين ترتيب در نخستين مرحله تمام كساني كه با وي ارتباط مالي داشتند، شناسايي و تحت كنترل قرار گرفتند. در حاليكه تحقيقات كارآگاهان جنايي اصفهان نشان مي داد مرد ميانسالي به نام ناصر 3 ميليارد تومان به قرباني بدهكار بوده، عمليات پليسي براي دستگيري اين مرد آغاز شد، اما وي مدتي قبل از وقوع جنايت به طور ناگهاني از اصفهان متواري شده و با خانواده اش به مكان نامعلومي نقل مكان كرده بود. رديابي مرد جنايتكار در تهران به اين ترتيب ماموران براي شناسايي مخفيگاه ناصر تلاش گسترده اي را آغاز كردند، تا اينكه پس از گذشت 8 ماه متوجه شدند يكي از فرزندان ناصر در شمال كشور مشغول تحصيل است. هنگامي كه ماموران با پيگيري اين سرنخ، توانستند خانه ناصر و خانواده  اش را در شهرك راه آهن تهران رديابي كنند، محل زندگي وي تحت تعقيب و مراقبت نامحسوس قرار گرفت. در حاليكه مدتي از كنترل شبانه روزي خانه مي گذشت ماموران به مردي مشكوك شدند كه با صورت باندپيچي شده به اين خانه رفت و آمد داشت اما چهره وي با تصاويري كه پليس از ناصر داشت شباهتي نداشت، از آنجايي كه احتمال مي رفت حيله اي در كار باشد مرد ميانسال دستگير و از وي درباره باندپيچي صورتش تحقيق شد. اين مرد در بازجويي هاي مقدماتي مدعي شد چندي قبل در اثر تصادف صورتش زخمي شده و بعد از عمل جراحي به اين صورت درآمده است و به هيچوجه از ماجراي جنايت اصفهان اطلاعي ندارد، اما ماموران پليس براي آنكه صحت ادعاهاي اين مرد روشن شود،پزشك جراح وي را شناسايي كردند. پزشك جراح هنگامي كه در مقابل ماموران قرار گرفت گفت: 8 ماه قبل اين مرد به مطب من آمد و از من خواست با انجام عمل جراحي صورتش را كاملا تغيير قيافه بدهم. ماموران كه متوجه شده بودند ناصر به دليل نامعلومي از گفتن حقيقت طفره مي رود وي را تحت بازجويي هاي فني و تخصصي قرار دادند تا اينكه سرانجام وي بعد از 38 روز بازداشت، بالاخره لب به اعتراف گشوده و به قتل مهندس سرشناس اصفهاني اعتراف كرد. وي در بازجويي ها درباره انگيزه اش از اين جنايت گفت: از مدت ها قبل به خاطر معاملات ملكي به مقتول 3 ميليارد تومان بدهكار بودم، در حاليكه نمي توانستم طلبم به اين مرد را بدهم، متوجه شدم طلبكاران ديگرم هم با طرح شكايتي حكم جلبم را گرفته اند، به همين خاطر از اصفهان فرار كرده و به تهران آمدم. يك ماه بعد تعداد زيادي اسلحه تهيه كردم و تصميم گرفتم تمامي طلبكارانم را از پاي درآورم. در نخستين اقدام به مقابل در خانه منوچهر رفته و خودم را با نام قاسمي معرفي كردم تا مطمئن شوم او به مقابل درمي  آيد و سپس او را به قتل رساندم. قاضي عزيزمحمدي- رئيس شعبه 71 دادگاه كيفري استان- روز گذشته با اعلام اين خبر گفت: پرونده اين جنايت به دليل حساسيت موضوع به دادگاه كيفري استان تهران ارسال شده است، اما پس از مطالعه پرونده متوجه شديم عامل اين جنايت در حال حاضر در زندان اصفهان به سر مي برد بنابراين با درخواست از زندان اصفهان دستور انتقال متهم را به تهران صادر كرده  ايم تا وي در وقت فوق العاده محاكمه شود.",
        "doc_title": " راز تغيير چهره جنايتكار 3 ميليارد توماني "
    },
    {
        "doc_score": 0.1756206868045733,
        "doc_text": "مسابقه ساخت ماكت خانه كعبه خانه فرهنگ زنجان، به مناسبت ايام ذي الحجه، مسابقه ساخت ماكت خانه كعبه را در ابعاد و اندازه هاي آزاد برگزار مي كند. علاقه مندان مي توانند آثار خود را تا روز دهم بهمن ماه به نشاني: خيابان آزادي، خيابان زنجان شمالي، ساختمان ناحيه 6 شهرداري ارسال كنند. دوره آموزشي فصيح خواني خانه فرهنگ محصل به منظور ترويج علوم قرآني و آموزش قرائت صحيح قرآن، اقدام به برگزاري دوره هاي آموزشي فصيح  خواني كتاب آسماني قرآن كرده است. به شركت كنندگان در اين دوره در صورت دريافت معدل 17، مدرك معادل ليسانس در رشته روانخواني و روخواني اعطا مي شود. زمان برگزاري كلاس ها روزهاي شنبه و چهارشنبه  از ساعت 30/8 تا 10 صبح است. علاقه مندان براي ثبت نام و شركت در كلاس هاي ياد شده مي توانند به نشاني خيابان جنت آباد، نبش اتوبان همت، خيابان شاهين جنوبي، پارك محصل، خانه فرهنگ محصل مراجعه كنند يا با شماره تلفن: 44474684 تماس بگيرند. كارگاه حجاب فرهنگسراي سالمند به منظور الگوسازي مناسب براي پوشش بانوان، كارگاه 4روزه حجاب را برگزار مي كند. در اين كارگاه كه با حضور يك مربي خياطي بانوان برگزار مي شود، به آموزش دوخت انواع چادر و مقنعه هاي متناسب با پوشش اسلامي بانوان پرداخته مي شود. در اين كارگاه آموزشي، بانوان شركت كننده با دوخت چادرهاي ساده، نماز، ملي، عربي، تكليف و مقنعه هاي چانه دار، ساده و آستين دار آشنا مي شوند. كارگاه 4 روزه حجاب   با هدف آشنايي بيشتر با نحوه پوشش بانوان از تاريخ 21 تا 28 دي ماه از ساعت 15 تا30‎/16 در مسجد علي  بن موسي الرضا(ع)واقع در خيابان سي متري نيروي هوايي برگزار مي شود و حضور تمامي بانوان آزاد است. علاقه مندان براي كسب اطلاعات بيشتر مي توانند به نشاني: ميدان امام حسين، خيابان شهريور، خيابان خشكبارچي، پارك خيام مراجعه كنند.",
        "doc_title": " فرهنگسرا "
    },
    {
        "doc_score": 0.16939929723731528,
        "doc_text": "گروه حوادث- همسر خبرنگار ورزشي كه به اتهام قتل عمدي همسرش محاكمه مي  شد، در جلسه دادگاه با انكار قتل مدعي شد همسرش از زندگي با او خسته شده بود. ساعت نه و سي دقيقه سوم فروردين، با گزارش پيدا شدن جسد حلق آويز يك زن جوان در خانه  اش، ماموران كلانتري 137 نصر تهران به خيابان سي و يكم گيشا رفتند و در آنجا بود كه با جسد زن 26 ساله اي به نام معصومه كه خبرنگار يك سايت ورزشي بود روبرو شدند. در حالي كه مرگ اين زن در هاله اي از ابهام قرار داشت، به دستور بازپرس اصغرزاده تحقيقات براي روشن شدن ماجرا در دستور كار قرار گرفت. در اولين بررسي ها برادر شوهر وجاري زن جوان كه مرگ او را به پليس گزارش كرده بودند، تحت بازجويي قرار گرفتند. آنها در بازجويي ها مدعي شدند ساعتي قبل معصومه با خانه آنها تماس گرفته و گفته است دست به خودكشي خواهد زد و با اين تماس آنها به خانه معصومه رفته و در آنجا با جسد او رو به رو شدند. در ادامه بررسي هاي قضايي، همسر زن جوان بعنوان مظنون اصلي حادثه تحت بازجويي قرار گرفت اما او در هيچ يك از مراحل تحقيق و بازجويي به قتل اعتراف نكرد. دادگاهي براي روشن شدن واقعيت در حالي كه مرد جوان در هيچيك از مراحل به قتل اعتراف نكرده بود، صبح ديروز مرد جوان با كيفرخواست قتل از سوي دادسراي جنايي تهران، در شعبه 71 دادگاه كيفري استان محاكمه شد. در ابتداي جلسه، وكيل خانواده معصومه با درخواست قصاص، داماد جوان را عامل جنايت خواند و گفت: كبودي هاي موجود بر روي اعضاي مختلف جنازه، آشفتگي وضع خانه و شكستن آيينه و شمعدان همه حكايت از قتل معصومه دارد،همچنين اين مرد در بازجويي هاي اوليه كه از وي صورت گرفت درباره خراش هاي روي صورتش مدعي شده بود كه شب گذشته با همسرش درگير شده است. وي افزود: علاوه بر اين 3 نامه اي كه از قرباني به جا مانده است، هيچ يك داراي امضا نيست و مي تواند توسط فرد ديگري نوشته شده باشد، ضمن آنكه طناب هاي بسته شده به لوله حمام و آشپزخانه نيز بسيار ناشيانه بسته شده و به نظر مي رسد صحنه سازي باشد. وكيل در ادامه افزود: سئوال ديگر اين است كه چرا جاري قرباني بعد از تماس تلفني معصومه، موضوع را به همسر خودش خبر داده در صورتي كه مي توانسته آن را به شوهر معصومه بگويد تا او سريعتر خودش را به خانه برساند. با لباس عروسي مي روم بعد از اظهارات وكيل خانواده معصومه، متهم جوان در جايگاه قرار گرفت و با رد اتهام قتل عمدي همسرش گفت: من و معصومه 6 ماه بود كه ازدواج كرده بوديم، ما عاشق يكديگر بوديم، ولي معصومه دو هفته آخر خيلي كم حرف شده بود. او افزود: او چون خبرنگار فعالي بود، حتي نتوانست براي عيد خريد كند، روز دوم عيد با او به خريد رفتم اما او چيزي نخريد. بعد از آنكه غروب به خانه برگشتيم او از من خواست دوباره براي خريد همراهش بروم، اما من قبول نكردم و سر همين موضوع دعوايمان شد. ساعت 9 صبح روز بعد در حاليكه سر كار بودم، معصومه تماس گرفت و گفت: با لباس عروسي به خانه ات آمده ام و با همان لباس هم مي روم. من كه فكر مي كردم معصومه قهر كرده و مي خواهد به خانه مادرش برود گوشي تلفن را قطع كردم، اما وقتي برادرم و همسرش تماس گرفتند و از پيدا شدن جنازه معصومه خبر دادند، فهميدم چه اتفاق تلخي افتاده است. هنگامي كه از متهم جوان درباره ادعاي خودكشي همسرش سئوال شد، گفت: فكر مي كنم معصومه از زندگي خسته شده بود، او با آرزوي يك زندگي آرام با من ازدواج كرد، اما من نتوانستم و او را به يك اتاق اجاره اي در يك پاركينگ بردم. او گفت: اين اتفاق برايم خيلي سنگين بود اصلا فكر نمي كردم اينطوري بشود، معصومه به من قول داده بود تا آخر زندگي با من خواهد ماند. با دفاعيات وكيل متهم به قتل و اظهارات مطلعين، پنج قاضي شعبه 71 دادگاه كيفري استان تهران(عزيزمحمدي، رحيمي، باقري، عبداللهي وسالاري)به زودي حكم خود را در اين باره صادر خواهند كرد.",
        "doc_title": " قضات دادگاه كيفري استان تهران رازگشايي مي كنند قتل يا خودكشي خبرنگار سايت ورزشي؟ "
    },
    {
        "doc_score": 0.16232998281919128,
        "doc_text": "گروه حوادث- جوان شروري كه در گروگانگيري خونيني در شهرك واوان، معاون پليس اسلامشهر را با شليك مرگبار به شهادت رسانده بود، صبح ديروز وقتي در مقابل قضات دادگاه كيفري قرار گرفت مدعي شد تنها به فرار فكر مي كرده است. سكانس اول: سرقت الگانس پليس اولين روزهاي فروردين 83، هنگامي كه شرور 26 ساله اي به نام اكبر تصميم گرفت با دوستانش بنز الگانس پليس را به سرقت ببرد، هرگز نمي توانست حدس بزند كه اين سرقت او را تا پاي چوبه دار ببرد. مرد جوان كه در 15 سالگي نخستين بار زندان را تجربه كرده بود، سوم فروردين ماه نقشه خود را با همدستي چند سارق ديگر به اجرا گذاشت و در درگيري مسلحانه اي با ماموران پليس، بنز الگانس پليس را به سرقت برد و از صحنه درگيري فرار كرد، اما فرار او طولي نكشيد و وي مدتي بعد در ردزني  هاي ويژه پليسي دستگير و از سوي شعبه 104 دادگاه سنندج به 16 سال زندان محكوم شد. سكانس دوم: فرار با ساندويچ در حالي كه اكبر دوران محكوميت خود را در زندان مي گذراند، وي با همدستي چند تن از زندانيان توانست با جاسازي يك اره در داخل يك ساندويچ آن را به زندان انتقال داده و با بريدن ميله هاي دستشويي فرار كند. با فرار اين متهم شناسايي و دستگيري وي در دستور كار ويژه ماموران پليس در تمام كشور قرار گرفت تا اين كه ماموران پس از 8 ماه ردپاي اكبر را در شهرك واوان اسلامشهر شناسايي كرده و مخفيگاه وي را در خانه ويلايي شماره 21 شهرك تحت كنترل قرار دادند. صبح روز 30 خرداد 84 در عملياتي مشترك ماموران پليس سنندج، ماموران آگاهي اسلامشهر و كلانتري واوان مخفيگاه متهم فراري را براي دستگيري وي تحت محاصره قرار دادند، اما اكبر كه متوجه حضور ماموران شده بود، با عجله خود را به پشت بام رساند و پس از پريدن به خانه همسايه، پسر صاحب خانه را گروگان گرفت. در حالي كه احتمال مي رفت مرد شرور به پسر صاحب خانه آسيب برساند، سرهنگ تقي قاسمي معاون پليس اسلامشهر شخصاً با حضور در صحنه فرماندهي عمليات آزادسازي گروگان را بر عهده گرفت و براي دستگيري جوان شرور به خانه پا گذاشت، اما هنگامي كه قصد خلع سلاح وي را داشت از ناحيه گردن هدف گلوله وي قرار گرفته و به شهادت رسيد. لحظاتي بعد از اين جنايت، اكبر دستگير شد و با انتقال به اداره آگاهي در بازجويي هاي اوليه علاوه بر اعتراف به شليك مرگبار، مدعي شد كه 16 راننده وانت نيسان را نيز در نقاط مختلف كشور به قتل رسانده و خودروي آنها را به سرقت برده است. با اين اعترافات پرونده اين حادثه خونين براي صدور رأي نهايي به شعبه 71 دادگاه كيفري استان ارسال شد و وي روز گذشته مورد محاكمه قرار گرفت. آخرين سكانس: چوبه دار در جلسه صبح ديروز، پس از بيان كيفرخواست و درخواست قصاص از سوي نماينده دادستان و خانواده شهيد قاسمي، متهم به دفاع از خود پرداخت. اكبر هنگامي كه در جايگاه قرار گرفت با انكار شليك به افسر پليس مدعي شد كاليبر اسلحه وي شماره 6 بوده، اما گلوله اي كه از جنازه سرهنگ خارج شده كاليبر 9 بوده است كه در اين هنگام قاضي عزيزمحمدي با استناد به نظريه پزشكي قانوني و تشخيص هويت، اظهارات وي را رد كرد. متهم در ادامه با بازسازي صحنه جنايت گفت: صبح روز حادثه برادرم با عجله مرا بيدار كرد و  گفت خانه مان در محاصره پليس است، به سرعت از پشت بام وارد خانه همسايه شده و پسر همسايه را گروگان گرفتم. در همين هنگام سرهنگ از در وارد شد، من كه دستپاچه شده بودم چند گلوله شليك كردم، اما باور كنيد قصد جنايت را نداشتم، در آن لحظات تنها به فرار فكر مي كردم و به همين خاطر پشت پسر 12 ساله خود را پنهان كرده بودم. وي در پاسخ به سؤال درباره اين كه چرا در بازجويي هاي اوليه به 15 جنايت اعتراف كرده و بعداً همه را منكر شده است، گفت: اعترافاتم تحت فشار بوده است و آنها را قبول ندارم. بنا بر اين گزارش، با اخذ آخرين دفاع، قضات دادگاه كيفري عصر ديروز با صدور حكمي متهم پرونده را به قصاص نفس(اعدام)محكوم كردند.",
        "doc_title": " ضارب افسر پليس به اعدام محكوم شد "
    }
]