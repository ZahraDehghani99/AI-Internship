<?xml version="1.0" encoding="UTF-8" standalone="no"?>
<!DOCTYPE HAMSHAHRI2 SYSTEM "hamshahri.dtd">

<HAMSHAHRI2>
<COPYRIGHT>
<![CDATA[Hamshahri2 Corpus, Beta Release!
Copyright 2004-2008, Database Research Group (DBRG), Faculty of Engineering, University of Tehran
All the news content in the corpus is copyrighted by Hamshahri Newspaper (www.hamshahri.net)

Homepage:
http://ece.ut.ac.ir/dbrg/hamshahri/ham2

Contact:
darrudi@insf.org 

Please view the enclosed `Help.txt` file in the package for more information (tag description, etc).

IT IS A BETA RELEASE, PLEASE DON NOT REDISTRIBUTE IT!]]>
</COPYRIGHT>
<DOC>
<DOCID>HAM2-851017-001</DOCID>
<DOCNO>HAM2-851017-001</DOCNO>
<ORIGINALFILE>/1385/851017/news/_adabh.htm</ORIGINALFILE>
<ISSUE>يكشنبه 17 دي 1385 - سال چهاردهم - شماره4177 - Jan 7, 2007</ISSUE>
<DATE calender="Western">2007-01-07</DATE>
<DATE calender="Persian">1385/10/17</DATE>
<CAT xml:lang="fa">ادب و هنر</CAT>
<CAT xml:lang="en">Literature and Art</CAT>
<TITLE>
<![CDATA[طي مراسمي با حضور انديشمندان ايراني و خارجي گشايش يافت
همايش بين المللي نمايش و دين
كريتوفراينس]]>
</TITLE>
<TEXT>
<IMAGE>/1385/851017/news/009333.jpg</IMAGE>
<![CDATA[
گروه ادب و هنر- همايش بين المللي نمايش و دين طي مراسمي در خانه هنرمندان ايران گشايش يافت.
به گزارش خبرنگار همشهري، در نخستين روز همايش كريستوفر اينس از كانادا درباره نقش مفاهيم دين بنياد در خلق درام، فرهاد مهندس پور درباره روايت حماسي و روايت دين ايراني، رحمت اميني درباره بررسي تاثيرات متقابل نمايش هاي مذهبي و متاثر معاصر ايران بر يكديگر و سمولز از انگليس درباره نمايش و نيايش سخنراني كردند.
همچنين در بخش دوم نخستين روز همايش پيتر چلكوفسكي از آمريكا درباره تغذيه و جهانشير ياراحمدي درباره روضه خواني به مثابه يك نظام نمايشي مقاله ارائه دادند.
ديروز در بخش پاياني همايش ابوالفضل حرمي درباره نمايش ديني و نقش تماشاگر، كلاوز هوفمان از آلمان درباره ابعاد معنوي و ديني تئاتر معاصر اروپا و فرح يگانه با عنوان بررسي تعزيه طبق مدل رويداد تئاتري مقاله خود را ارائه دادند.
دبير نخستين سمينار بين المللي نمايش و دين اين سمينار را سرآغازي بر فعاليت هاي جديد تئاتر ايران در عرصه بين الملل مي داند و مي گويد: در ميان تمام نظرات محققان در خصوص ريشه هاي پيدايش هنر، نظريه آئيني- مذهبي بيش از همه مورد توجه بوده و جوهره اين نظريه بر مبناي اين مفهوم استوار شده كه بشر از آغازين روزهاي تجربه زندگي در اين كره خاكي در پي برقراري ارتباط با خالق خود بوده است؛ ارتباطي كه از يكسو نيازهاي روحاني و معنوي را برآورده مي كند و از سوي ديگر تضميني بر امنيت و زندگي جسماني او بوده است. در اين راستا هنر نمايش از آن جهت سرآمد ديگر هنرهاست كه نخستين وسيله موثر ارتباطي انسان با معبود خود بوده و به تدريج به زيور خلاقيت و حس زيبايي شناسي آراسته شده است.
در بخشي ديگري از پيام سرسنگي چنين آمده: هنر نمايش ظرف تاريخ چند هزارساله خود تبديل به هنري شد كه با اتكا به ظرفيت بالاي بصري خود و نيز ارتباط تنگاتنگ و زنده با مخاطب به خوبي از عهده وظيفه اي كه در قبال اتصال دنياي مادي با جهان معنوي بر عهده داشته برآمده است. بشر معاصر بيش از هر زمان ديگر نيازمند ديني است كه عامل موثر رهايي انسان از سرگشتگي و بحران هويت اوست.
سرسنگي سمينار بين المللي نمايش و دين را رويكردي علمي در عرصه بين المللي در تبيين رابطه متقابل نمايش و دين و نقش دين و انديشه دين محور در تعاملات بين المللي جهان معاصر مي داند و از اين پيام اظهار اميدواري مي كند كه برگزاري اين سمينار زمينه مناسبي براي فعاليت هاي علمي در حوزه نمايش ديني فراهم آورد و هنرمندان نمايش جهان براساس محورهاي مشترك بيش از پيش به يكديگر نزديك شوند.
نخستين سمينار بين المللي نمايش و دين امروز نيز با حضور نمايندگاني از 9كشور جهان در تالار فريدون ناصري خانه هنرمندان ايران ادامه دارد.]]>
</TEXT>
</DOC>
<DOC>
<DOCID>HAM2-851017-002</DOCID>
<DOCNO>HAM2-851017-002</DOCNO>
<ORIGINALFILE>/1385/851017/news/_adabh.htm</ORIGINALFILE>
<ISSUE>يكشنبه 17 دي 1385 - سال چهاردهم - شماره4177 - Jan 7, 2007</ISSUE>
<DATE calender="Western">2007-01-07</DATE>
<DATE calender="Persian">1385/10/17</DATE>
<CAT xml:lang="fa">ادب و هنر</CAT>
<CAT xml:lang="en">Literature and Art</CAT>
<TITLE>
<![CDATA[باحضور استادان و كارشناسان خارجي برگزار مي شود
22 كارگاه آموزشي در جشنواره تئاتر فجر
صحنه اي از تئاتر مرگ فروشنده]]>
</TITLE>
<TEXT>
<IMAGE>/1385/851017/news/009321.jpg</IMAGE>
<![CDATA[
گروه ادب و هنر-22 كارگاه آموزشي با حضور 8 تن از اساتيد و متخصصان خارجي در جشنواره تئاتر فجر برگزار مي شود.
به گزارش ستاد خبري بيست و پنجمين جشنواره بين المللي تئاتر فجر، در اين كارگاه ها استاداني از كشورهاي آمريكا، انگليس، آلمان، روسيه، يونان، هلند و لهستان حضور دارند.
پيتر چكوفسكي پژوهشگر آمريكايي با موضوع وجوه نمايشي مراسم محرم سه شنبه 19 دي ماه نلسون فرناندز، راجر مك كان و رزقنتون از انگليس با موضوع از طرح اوليه نمايش تا عرضه و بازاريابي 22 تا 27 دي ماه و ميشائيل اولنيك و تينا كوكوويچ از آلمان با موضوع بيان هنري بدن از 25 تا 27 دي ماه كارگاه هاي آموزشي خود را برگزار مي كنند.
همچنين ژوزف رايخلگاز از روسيه با موضوع سيستم استانيسلاوسكي و كاربرد آن در تئاتر معاصر از 25 تا 27 دي ماه، اودوكيموس تسولاكيديس از يونان با موضوع بديهه پردازي، روشي در بازيگري و كارگرداني از 24 تا 26 دي ماه، نيل ول در ليندن از هلند با موضوع تحليل تطبيقي نمايش آيين در شمال آفريقا و خاورميانه با تكيه بر آثار عرفاني 18 دي ماه و گروه تئاتر خياباني لهستان با موضوع بين تكنيك و تخيل 23 تا 25 دي ماه كارگاه هاي آموزشي خود را برگزار مي كنند.
بيست و پنجمين جشنواره بين المللي تئاتر فجر از 18 تا 27 دي ماه در تهران برگزار مي شود. از سويي ديگر در روزهاي باقيمانده تا آغاز جشنواره تئاتر فجر آمار تماشاگران نمايش هاي روي صحنه در تالارهاي مختلف اين مجموعه اعلام شد. نمايش دنياي ديوانه ديوانه ديوانه(بهزاد فراهاني)كه اجراي خود را از 16 آذر در تالار اصلي آغاز كرده تاكنون با 24 اجرا، 5506 تماشاگر داشته است.
نمايش نواي اسرارآميز به كارگرداني سهراب سليمي هم كه اجراي خود را از 26 آذر در تالار چهارسو آغاز كرده تا به امروز پذيراي 1175 تماشاگر با 17 اجرا بوده است. نمايش شوايك(كوروش نريماني)كه اجراي خود را از تاريخ 27آذر در تالار قشقايي آغاز كرده است تاكنون با مجموع 15 اجرا 1391 تماشاگر داشته است.
مرگ فروشنده(نادر برهاني مرند)نيز كه اجراي خود را از 27 آذر در همين تالار آغاز كرده است تا به امروز با 15 اجرا، 1648 تماشاگر داشته است. در تالار سايه هم كه نمايش تهران - پرندك به كارگرداني سپيده نظري پور چندي است به روي صحنه رفته، تاكنون با 13 اجرا ميزبان 759 تماشاگر بوده است.
در همين تالار نمايش آنكه گفت نه، آنكه گفت آري به كارگرداني مهرداد راياني مخصوص به نمايش درآمده است. اين نمايش كه از 1 دي ماه به روي صحنه رفته تا به امروز با 12 اجرا 767 تماشاگر داشته است. نمايش نجواهاي شبانه كار عباس غفاري كه از 4 دي در تالار نو به روي صحنه رفته است تا به امروز با 20 اجرا، 543 تماشاگر داشته است.
در تالار كوچك هم دو نمايش عروسكي بر صحنه است. پهلوان پنبه به كارگرداني فريبا رئيس تاكنون با 9 اجرا 126 تماشاگر داشته است و خواب ديدم پاره هاي ماه چون ابر مي بارد كار مريم معيني هم تا به امروز با 8 اجرا پذيراي 167 تماشاگر بوده  است.]]>
</TEXT>
</DOC>
<DOC>
<DOCID>HAM2-851017-003</DOCID>
<DOCNO>HAM2-851017-003</DOCNO>
<ORIGINALFILE>/1385/851017/news/_adabh.htm</ORIGINALFILE>
<ISSUE>يكشنبه 17 دي 1385 - سال چهاردهم - شماره4177 - Jan 7, 2007</ISSUE>
<DATE calender="Western">2007-01-07</DATE>
<DATE calender="Persian">1385/10/17</DATE>
<CAT xml:lang="fa">ادب و هنر</CAT>
<CAT xml:lang="en">Literature and Art</CAT>
<TITLE>
<![CDATA[جشنواره فيلم هاي ايراني در لاهور پاكستان]]>
</TITLE>
<TEXT>
<IMAGE>/1385/851017/news/009339.jpg</IMAGE>
<![CDATA[
گروه ادب و هنر- جشنواره فيلم هاي ايراني با حضور مجيد مجيدي كارگردان ايراني روز جمعه در سالن نمايش دانشگاه هنر شهر لاهور، مركز ايالت پنجاب به مدت سه روز آغاز به كار كرد.
به گزارش بنياد سينمايي فارابي در روز نخست اين جشنواره ضمن نمايش دو فيلم از اين كارگردان ايراني در يك نشست تخصصي با حضور جمعي از كارگردانان، فيلمسازان و هنرمندان ايالت پنجاب، مجيد مجيدي به سئوالات آنها پاسخ گفت.
همچنين در حاشيه اين جشنواره توانمنديهاي سينماي ايران، همكاري هاي فرهنگي و سينمايي دو كشور معرفي خواهد شد. در اين جشنواره سه روزه فيلم هاي رنگ خدا، بچه هاي آسمان، پدر، باران و بيد مجنون ساخته مجيد مجيدي با زبان اصلي و زيرنويس انگليسي به نمايش گذاشته خواهد شد.
همچنين جمعي از دانشجويان و اساتيد هنر و سينما در اين جشنواره به بررسي سينماي ايران بعد از پيروزي انقلاب اسلامي خواهند پرداخت.]]>
</TEXT>
</DOC>
<DOC>
<DOCID>HAM2-851017-004</DOCID>
<DOCNO>HAM2-851017-004</DOCNO>
<ORIGINALFILE>/1385/851017/news/_adabh.htm</ORIGINALFILE>
<ISSUE>يكشنبه 17 دي 1385 - سال چهاردهم - شماره4177 - Jan 7, 2007</ISSUE>
<DATE calender="Western">2007-01-07</DATE>
<DATE calender="Persian">1385/10/17</DATE>
<CAT xml:lang="fa">ادب و هنر</CAT>
<CAT xml:lang="en">Literature and Art</CAT>
<TITLE>
<![CDATA[با رهبري مجيد انتظامي در اصفهان
سمفوني ايثار با 150نوازنده به اجرا در مي آيد]]>
</TITLE>
<TEXT>
<IMAGE>/1385/851017/news/009327.jpg</IMAGE>
<![CDATA[
گروه ادب و هنر- سمفوني ايثار حاصل يك سال تمرين مجيد انتظامي با نوازندگان اركستري حوزه هنري اصفهان روز پنج شنبه 21دي ماه با رهبري مجيد انتظامي اجرا مي شود.
به گزارش ستاد خبري جشنواره توليدات مراكز حوزه هنري، اين آهنگساز علاوه بر اجراي اثر ياد شده، بخش هايي از موسيقي فيلم روز واقعه را نيز با اين اركستر در نخستين جشنواره آثار و توليدات مراكز استاني حوزه هنري اجرا خواهد كرد.
انتظامي براي اين اجرا، يك سال با نوازندگان اركستر حوزه هنري اصفهان تمرين كرده و در اين مدت به ترميم و تجهيز اين اركستر نيز پرداخته است. به اعتقاد وي اين اركستر در صورتي كه مورد حمايت قرار بگيرد در زمره اركستر سمفونيك هاي حرفه اي كشور در خواهد آمد.
سازنده موسيقي فيلم از كرخه تا راين مي گويد: تمرين با اين اركستر باعث شد كه از حضور در جشنواره امسال موسيقي فجر انصراف بدهم و اجراي تمامي بخش هاي موسيقي روز واقعه در فضاي باز را نيز با همين نوازندگان تمرين كنم.
وي معتقد است كه تعداد اركسترها بايد با ميزان دانشجويان موسيقي هنرستان ها و دانشگاه ها در تناسب باشد، چرا كه فرهنگ از ضروريات هر استان و شهرستان كشور است و دانشجويان اين رشته بايد مانند تمامي حرف ها، از امنيت شغلي بهره مند باشند.
اين آهنگساز براي اجراي خود در جشنواره توليدات مراكز استاني حوزه هنري تعداد نوازندگان اركستر ياد شده را به 150نفر افزايش داده است و به خاطر فقدان سازهاي مسي در اركستر سمفونيك اصفهان، اين دسته از سازها را همراه با نوازندگان آن ها از تهران به اصفهان برده است.
انتظامي در اين كنسرت 150 نوازنده سازهاي بادي، زهي و كوبه اي و يك گروه كر بزرگ همراه با يك گروه نمايشي را كه از ميان تماشاگران با حركت و آواز به روي سن مي روند، رهبري خواهد كرد.
وي در پايان گفت: درخواست جدي ما از مسئولين، حمايت از اين دست اركستر هاست، تا هر استاني به اركستري حرفه اي مجهز شود.
نخستين جشنواره آثار و توليدات مراكز استاني حوزه هنري از 18 تا 22 دي در اصفهان برگزار مي شود.]]>
</TEXT>
</DOC>
<DOC>
<DOCID>HAM2-851017-005</DOCID>
<DOCNO>HAM2-851017-005</DOCNO>
<ORIGINALFILE>/1385/851017/news/_adabh.htm</ORIGINALFILE>
<ISSUE>يكشنبه 17 دي 1385 - سال چهاردهم - شماره4177 - Jan 7, 2007</ISSUE>
<DATE calender="Western">2007-01-07</DATE>
<DATE calender="Persian">1385/10/17</DATE>
<CAT xml:lang="fa">ادب و هنر</CAT>
<CAT xml:lang="en">Literature and Art</CAT>
<TITLE>
<![CDATA[بر ديوار نگار خانه ها]]>
</TITLE>
<TEXT>
<![CDATA[گالري آريا: نمايشگاه نقاشي فريما فرهت نيا و نمايشگاه عكس فرهاد فقيه نيا‎/12تا21دي/خيابان ولي عصر، بالاتر از سه راه بهشتي، كوچه زرين، پلاك11/تلفن:88716401
نگارخانه الهه: نمايشگاه نقاشي الهام نفيسي فر و مينا آذرمند/تا 17دي/آفريقا، گلفام، پلاك47/تلفن: 22054128
نگارخانه ماه مهر: نمايشگاه ويدئو اينستاليشن افشان كتابچي/تا 17دي‎/ ولي عصر، روبه روي پارك ملت، كاج آبادي، پلاك12/تلفن: 22051786]]>
</TEXT>
</DOC>
<DOC>
<DOCID>HAM2-851017-006</DOCID>
<DOCNO>HAM2-851017-006</DOCNO>
<ORIGINALFILE>/1385/851017/news/_adabh.htm</ORIGINALFILE>
<ISSUE>يكشنبه 17 دي 1385 - سال چهاردهم - شماره4177 - Jan 7, 2007</ISSUE>
<DATE calender="Western">2007-01-07</DATE>
<DATE calender="Persian">1385/10/17</DATE>
<CAT xml:lang="fa">ادب و هنر</CAT>
<CAT xml:lang="en">Literature and Art</CAT>
<TITLE>
<![CDATA[اخبار كوتاه]]>
</TITLE>
<TEXT>
<![CDATA[هديه وزير ارشاد به سينماگران: در پي درخواست مدير عامل خانه سينما براي تامين بخشي از نيازهاي مطالعاتي سينماگران، محمدحسين صفار هرندي مبلغ 100ميليون ريال بن كتاب به اين امر اختصاص داد. هديه 10ميليون توماني وزير ارشاد با وعده كمك سالانه وزارت فرهنگ و ارشاد اسلامي براي اختصاص چنين مبلغي به صنوف مولف و واگذاري كمك هاي ويژه ديگر به دست اندركاران و اعضاء خانه سينما براي استفاده هر چه بيشتر در زمان برگزاري نمايشگاه بين المللي كتاب تهران همراه است.
]]>
<IMAGE>/1385/851017/news/009336.jpg</IMAGE>
<![CDATA[
فيلم هاي موفق زمان اكران:به گزارش روابط عمومي موسسه سينما شهر فيلم هاي شام عروسي، زن بدلي، آتش بس، سوغات فرنگ،به عنوان موفق ترين فيلم ها در زمان اكران معرفي شدند. در ادامه فيلم هاي به نام پدر، كافه ستاره، سرود تولد و چند مي گيري گريه كني نيز به عنوان فيلم هاي موفق زمان اكران معرفي شدند.
سوگواره شعر عاشورايي: سوگواره شعر عاشورايي با حضور شاعران و نويسندگاني از سراسر كشور، به همت اداره تبليغات اسلامي استان مركزي در شهر اراك برگزار مي شود. در اين سوگواره ادبي، از بين 200 اثر شعري رسيده اشعار برگزيده توسط سرايندگان قرائت مي شود. آثار رسيده به اين سوگواره در كتابي چاپ مي شود و در روز برگزاري سوگواره 10 اثر ممتاز توسط هيات داوران معرفي خواهند شد.
در گذشت نويسنده  آمريكايي: تيلي اولسن، نويسنده  معروف آمريكايي در سن 94سالگي در كاليفرنياي آمريكا درگذشت. اولسن در چند دهه فعاليت ادبي، سبك فمينيسم خاص خود را در داستان هايش خلق كرد. او بنيان گذار نسل جديدي از نويسندگان زن بود و كتاب هايش جزو معروف ترين آثار آمريكاي معاصر شدند. اولسن در سال 1978 كتاب سكوت ها را نوشت، كه خاطرات سال ها زندگي  او بود و با واكنش هاي بسياري همراه شد. در اين اثر غير داستاني به موانع و مشكلاتي پرداخته شده است كه زنان در راه بروز خلاقيت هاي خود پيش رو دارند.
كنسرت موسيقي تلفيقي:كنسرت موسيقي تلفيقي گروه فرزاد گلپايگاني به همراه نمايشگاهي از نقاشيهاي او فردا ساعت 15 در تالار آويني دانشكده هنرهاي زيباي دانشگاه تهران برگزار مي شود. اين برنامه تلفيقي است از دو نوع موسيقي راك و موسيقي سنتي ايران كه با سازبندي خاص خود اجرا مي شود.
بازگشايي تئاتر نصر: مدير كل هنرهاي نمايشي وزارت فرهنگ و ارشاد اسلامي از بازگشايي مجدد قديمي ترين تئاتر كشور، تئاتر نصر خبر داد.حسين پارسايي گفت:با هماهنگي و برنامه ريزي هاي به عمل آمده به زودي اين مجموعه به جمع تالارهاي نمايشي فعال شهر تهران افزوده مي شود. به احتمال زياد بازسازي در آستانه برگزاري جشنواره تئاتر آغاز مي شود.
هفته فيلم ايراني در بلغارستان:سومين هفته فيلم ايراني در بلغارستان با حضور رئيس خانه سينماي بلغارستان و منتقدان و صاحبنظران سينمايي اين كشور برگزار خواهد شد. اين هفته از 17تا 23دي ماه با موضوع بررسي آثار
رضا ميركريمي برگزار مي شود و پارسا پيروزفر نيز ميهمان ويژه اين هفته فيلم است.]]>
</TEXT>
</DOC>
<DOC>
<DOCID>HAM2-851017-007</DOCID>
<DOCNO>HAM2-851017-007</DOCNO>
<ORIGINALFILE>/1385/851017/news/_adabh.htm</ORIGINALFILE>
<ISSUE>يكشنبه 17 دي 1385 - سال چهاردهم - شماره4177 - Jan 7, 2007</ISSUE>
<DATE calender="Western">2007-01-07</DATE>
<DATE calender="Persian">1385/10/17</DATE>
<CAT xml:lang="fa">ادب و هنر</CAT>
<CAT xml:lang="en">Literature and Art</CAT>
<TITLE>
<![CDATA[جشنواره هاي بين المللي فيلم در سال 2006
نمايي از فيلم تسوتسي]]>
</TITLE>
<TEXT>
<IMAGE>/1385/851017/news/009324.jpg</IMAGE>
<![CDATA[
گروه ادب و هنر- گرچه جشنواره هاي معتبر و بين المللي فيلم زيادي سال گذشته به فعاليت خود ادامه دادند، اما نمي توان تأثير جشنواره هاي ونيز ايتاليا،كن و فرانسه و برلين آلمان را بر فيلمسازان جوان ناديده گرفت.
  جشنواره بين المللي فيلم كن در سال 2006 با رياست وونگ كارواي فيلمساز هنگ كنگي و با نمايش فيلم جنجال برانگيز رمز داوينچي افتتاح شد و با اهداي نخل طلا به كن لوچ به خاطر فيلم بادي كه بر مرغزار مي وزد و پدر و آلمادوار با فيلم بازگشت و آلخاندرو گونزالس ايناريتو به خاطر فيلم بابل به كار خود پايان داد.
يكي از مهمترين اتفاقات كن در دوره پنجاه و نهم عدم حضور فيلم از سينماي ايران در اين فستيوال فرانسوي بود. به گزارش ايسنا جشنواره فيلم اسكار نيز در سال 2006 پس از سروصداهاي بسيار جايزه هاي اصلي خود را به فيلم هاي تصادف و كوهستان بروكبك اعطا كرد.
در رشته هاي فرعي نيز فيلم هاي خاطرات يك گيشا و كينگ كنگ و تسوتسي(اسكار بهترين فيلم خارجي)موفق به كسب اسكار شدند.
دو رويداد بزرگ سينمايي سال بريتانيا يعني فستيوال بين المللي فيلم ادينبورگ و جشنواره فيلم لندن هر كدام به ترتيب شصتمين و پنجاهمين سالگرد خود را جشن گرفتند.
در پنجاهمين دوره فستيوال لندن، فيلمسازان صاحب نامي چون آكي كوريسماكي، لارس فون تريه، كنت انگر، ماركوبلوكيو، الخاندرو گونزالس ايناريتو، كلود شابردل، سيدني پولاك، تيم برتون، ناني مورتي، آنتوني مينگلا و ويليام فريد كين جديدترين ساخته هاي خود را به نمايش گذاشتند.
در اين فستيوال مايك فيگيس فيلمساز صاحب سبك بريتانيايي پروژه عظيمي را با عنوان پرتره اي از لندن كه مجموعه اي از ساخته هاي 5 فيلمساز مختلف بريتانيايي بود در فضايي باز در ميدان ترافلگار لندن در برابر جمعيت عظيمي به نمايش در آورد.
شصت و سومين جشنواره فيلم ونيز هم سال گذشته با كوكب سياه جديدترين كار برايان دي پالمات افتتاح شد. فيلمي در ژانر پليسي كه بر اساس داستاني از جيمز آلروي نويسنده محرمانه لس آنجلس ساخته شده است ونيز با اهداي شير طلا به فيلم شاعرانه طبيعت بي جان اثر ژانگ كي به عنوان بهترين فيلم حاضر در اين فستيوال به كار خود پايان داد.
پنجاه و ششمين دوره جشنواره فيلم برلين نيز كه نخستين رويداد بزرگ سينمايي اروپا محسوب مي شود اوايل فوريه 2006 با 5 فيلم از سينماي ايران گشايش يافت.
فيلم كيك برخي آغاز گر اين فستيوال بود و 19 فيلم در بخش مسابقه آن براي كسب خرس طلايي و نقره اي به رقابت پرداختند.
رياست هيات داوران برعهده شارلوت رامپلينگ بود و خرس نقره اي موسوم به برليناله بطور مساوي به آفسايد(جعفر پناهي)و فيلم آن ساپ ساخته فيشر كريستن زن اعطا شد و همچنين خرس طلايي برلين نيز به فيلم گروباويسا ساخته ياسميلا زبانيچ كارگردان بوسنيايي اعطا شد.]]>
</TEXT>
</DOC>
<DOC>
<DOCID>HAM2-851017-008</DOCID>
<DOCNO>HAM2-851017-008</DOCNO>
<ORIGINALFILE>/1385/851017/news/_adabh.htm</ORIGINALFILE>
<ISSUE>يكشنبه 17 دي 1385 - سال چهاردهم - شماره4177 - Jan 7, 2007</ISSUE>
<DATE calender="Western">2007-01-07</DATE>
<DATE calender="Persian">1385/10/17</DATE>
<CAT xml:lang="fa">ادب و هنر</CAT>
<CAT xml:lang="en">Literature and Art</CAT>
<TITLE>
<![CDATA[چهره
بزرگداشت علي نصيريان در جشنواره بازيگر مؤلف]]>
</TITLE>
<TEXT>
<IMAGE>/1385/851017/news/009342.jpg</IMAGE>
<![CDATA[
گروه ادب و هنرعلي نصيريان جزو بازيگران باسابقه عرصه تئاتر، سينما و تلويزيون است كه در اين زمينه همواره پرتلاش و فعال بوده و در عين حال در انتخاب نقش هاي خود دقت و وسواس خاصي به خرج مي دهد.
نصيريان سال 1313 در محله سنگلج تهران چشم به جهان گشود و با اتمام دوره اوليه تحصيل وارد هنرستان هنرپيشگي تهران شد؛ محلي كه بعدها به دانشكده هنرهاي دراماتيك تغيير نام داد. وي با اتمام دوره تحصيل وارد گروه هاي تئاتري شد و فعاليت هنري خود را در رشته بازيگري پي گرفت. حضور در گروه تئاتر جامعه باربد در 1331 آغازگر فعاليت هاي او در اين عرصه است.
نگارش نمايشنامه بلبل سرگشته و بازي در آن و سپس ايفاي نقش در تئاترهاي  امير ارسلان، بنگاه تئاترال،  بازرس و آگهي ازدواج كارهاي اوليه اين بازيگر را تشكيل مي دهد. از همين زمان نصيريان در عرصه نمايشنامه نويسي نيز به فعاليت مي پردازد و آثاري را به رشته تحرير درمي آورد. وي زماني كه 22سال داشت، جايزه نخستين مسابقه نمايشنامه نويسي را در 1335 براي نگارش نمايشنامه بلبل سرگشته دريافت كرد.
حضور گسترده وي در عرصه تئاتر و همكاري با عباس جوانمرد، مهرداد اسكويي، عزت اله انتظامي، غلامحسين ساعدي و جعفر والي، شرايط رشد و تعالي وي را فراهم آورد؛ چنان كه اين بازيگر سال 1348 براي بازي در فيلم گاو دومين ساخته سينمايي داريوش مهرجويي  دعوت به همكاري شد.بازي در اين فيلم باعث حضور مداوم و مستمر نصيريان در عرصه سينما مي شود؛ به خصوص اين كه در آن زمان، تئاتر در كشور ما رو به افول مي گذارد و اعتبار و استقبال دهه 30 تا نيمه دهه 40 را از دست مي دهد. وي پس از حضور در نخستين كار سينمايي اش، فيلمنامه آقاي هالو را با همكاري مهرجويي مي نويسد كه سال 1349 به وسيله همين كارگردان به تصوير درمي آيد.
بازي در فيلم هاي سينمايي ستارخان ساخته علي حاتمي  در 1351، پستچي داريوش مهرجويي توليدشده در همان سال، مهر گياه فريدون گله در 1354، سرايدار به نويسندگي خسرو هريتاش و حسن شريفي مهر و كارگرداني هريتاش در 1355 و دايره مينا بر اساس متن مشترك ساعدي و مهرجويي و كارگرداني داريوش مهرجويي در سال 1357 حضور سينمايي اين بازيگر پيش از انقلاب را تشكيل مي دهد.
پس از پيروزي انقلاب اسلامي، اين بازيگر با حضور در فيلم مدرسه اي كه مي رفتيم به نويسندگي مشترك فريدون دوستدار و داريوش مهرجويي و كارگرداني مهرجويي در 1359 كار خود در عرصه سينما را از سر گرفت. اين فيلم اثري در ژانر كودكان و نوجوانان بود و نقش پردازي بازيگر نوجوان فيلم بسيار مورد توجه قرار گرفت.دهه 60 اوج فعاليت و حضور اين بازيگر در عرصه سينما است. وي در سال 1360 در سه فيلم فصل خون حبيب اله كاوش، بند غلامحسين طاهري دوست و آفتاب نشين ها نوشته فريدون جيراني و به كارگرداني مهدي صباغ زاده جلو دوربين مي رود. وي طي سال هاي بعد در دو فيلم جايزه نوشته عليرضا داوودنژاد و ابراهيم مكي و كارگرداني داوودنژاد و كمال الملك اثر علي حاتمي  ايفاي نقش مي كند.
حضور در يك نقش تاريخي موجب مي شود نصيريان براي بازي در سريال تلويزيوني سربداران به كارگرداني محمدعلي نجفي در 1363 حضور پيدا كند و نقش قاضي القضات شهر باشتين را بر عهده بگيرد. حضور او در اين نقش بر دعوت كارگردان هايي كه در زمينه توليد آثار تاريخي فعاليت مي كردند از اين بازيگر مي افزايد. به همين خاطر يك سال بعد بازي در نقش اصلي فيلم كفش هاي ميرزانوروز نوشته داريوش فرهنگ و به كارگرداني محمد متوسلاني را مي پذيرد. فيلم سينمايي جاده هاي سرد نوشته سيامك تقي پور به كارگرداني مسعود جعفري جوزاني كه سال 1364 ساخته مي شود، ديگر حضور سينمايي اين بازيگر را تشكيل مي دهد.
نصيريان سال 1365 در فيلم هاي سينمايي ناخدا خورشيد ناصر تقوايي، شير سنگي مسعود جعفري جوزاني، دزد و نويسنده كاظم معصومي و ترنج محمدرضا اعلامي  ايفاي نقش مي كند. اين فيلم ها در دوره خود، موفقيت هايي را به دست مي آورند؛ چنان كه ناخدا خورشيد يوزپلنگ برنزي جشنواره لوكارنو را به خود اختصاص مي دهد. وي سال 67 در فيلم هاي سينمايي سال هاي خاكستري به كارگرداني صباغ زاده و روز باشكوه به نويسندگي كيانوش عياري و فريد مصطفوي و كارگرداني عياري و در سال 68 در فيلم پول خارجي ساخته رخشان بني اعتماد جلو دوربين مي رود.از اوايل دهه 70 نصيريان همزمان با حضور در سينما، فعاليت و حضورش در مجموعه هاي تلويزيوني را افزايش مي دهد. وي سال 70 در فيلم سينمايي عشق من، شهر من نوشته همايون اسعديان و ساخته علي قوي تن حضور مي يابد و يك سال بعد در فيلم شعله هاي خشم ساخته حميدرضا آشتياني بازي مي كند. اين بازيگر سال 74 در فيلم بوي پيراهن يوسف ساخته ابراهيم حاتمي كيا به ايفاي نقش مي پردازد. بازي در اين فيلم، جايزه بازيگر برگزيده ششمين جشنواره فيلم دفاع مقدس را براي وي به همراه مي آورد. وي در همان سال در فيلم برج مينو ي حاتمي كيا حضور مي يابد.بازي در فيلم هاي سينمايي ديوانه اي از قفس پريد به كارگرداني احمدرضا معتمدي برنده جايزه بهترين فيلم از جشنواره فجر در سال ،81 شاه خاموش ساخته همايون شهنواز در سال ?? و جزيره آهني اثر محمد رسول اف توليد سال 83 بخشي ديگر از كارنامه هنري اين بازيگر را تشكيل مي دهد.]]>
</TEXT>
</DOC>
<DOC>
<DOCID>HAM2-851017-009</DOCID>
<DOCNO>HAM2-851017-009</DOCNO>
<ORIGINALFILE>/1385/851017/news/_akhar.htm</ORIGINALFILE>
<ISSUE>يكشنبه 17 دي 1385 - سال چهاردهم - شماره4177 - Jan 7, 2007</ISSUE>
<DATE calender="Western">2007-01-07</DATE>
<DATE calender="Persian">1385/10/17</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[در شهر چه خبر]]>
</TITLE>
<TEXT>
<![CDATA[كاهش قيمت شكر
درحالي كه توليدكنندگان شكر همچنان نسبت به اشباع بازار از توليدات خارجي معترض اند بهاي اين محصول طي يك ماه گذشته 5/4 درصد كاهش داشت. در حال حاضر بهاي هر كيلو شكر در سطح مغازه ها به 696 تومان و همين نرخ در سطح ميادين ميوه و تره بار به 580 تومان مي رسد. بنابراين جدا از موضع گيري هاي كارخانه داران روند صعودي قيمت شكر در تابستان سال جاري معكوس شده و دست اندركاران بازار معتقدند اين روند دست كم تا پايان سال ادامه خواهد داشت. از سوي ديگر طي يك ماه گذشته متوسط بهاي هر كيلو گرم قند روي 852 تومان ثابت مانده و اين نرخ در سطح ميادين به 690 تومان مي رسد. البته اين نرخ براي محصولات بسته بندي شده تا حدودي متفاوت است.
تخفيف واكسن
شهرداري منطقه 13 به منظور حفظ سلامت شهروندان واكسيناسيون شهروندان منطقه را انجام مي دهد.با هماهنگي صورت گرفته با درمانگاه تخصصي شهرداري منطقه 13، واكسيناسيون شهروندان عليه بيماري هپاتيت b با ارائه تخفيف در سطح منطقه آغاز شده است. در اين راستا شهروندان مي توانند با مراجعه به شوراياري محلات و هماهنگي با اداره سلامت منطقه واقع در انتهاي خيابان پنجم نيروي هوايي خانه سلامت منطقه 13 و دريافت معرفي نامه به درمانگاه جهت واكسيناسيون مراجعه كنند. همچنين با هماهنگي صورت گرفته تعدادي از شهروندان در معرض خطر به صورت رايگان واكسينه شده و شهروندان داوطلب مي توانند براي تزريق واكسن با پرداخت مبلغ يك هزار تومان براي هر مرحله اقدام كنند. تعداد دفعات تزريق واكسن 3 نوبت است. شهروندان با دريافت كارت واكسن و براساس زمان بندي صورت گرفته از سوي درمانگاه شهرداري منطقه مي توانند از خدمات ارائه شده استفاده كنند.
ملكوت آسمان ها
فيلم ملكوت آسمانها ساخته ريدلي اسكات كارگردان صاحب سبك سينماي جهان در پنجمين نشست سري جديد خانه فيلم نور با عنوان آيين  آينه(نمايشگاه جايزه اديان توحيد)امروز در ساعت 16 در موزه هنرهاي ديني امام علي(ع)روي پرده مي رود. نشست نقد و بررسي اين فيلم با حضور سوسن شريعتي منتقد و كارشناس سينما و رضا درستكار منتقد سينما برگزار مي شود. ملكوت آسمان ها فيلمي قابل تأمل درباره جنگ هاي صليبي است كه فارغ از نگاه تاريخ نگارانه، قصد دارد نقاط تفاهم اديان بزرگ را به تصوير كشد، اين فيلم نگاهي متعهدانه به دين اسلام دارد. در اين فيلم بازيگراني نظير اورلاندو بلوم، ليوم ني سن، ادوارد نورتون، مايكل شين، جرمي آيرونز و ديويد تويلز نقش آفريني مي كنند. ريدلي اسكات كارگردان فيلم هاي مطرحي چون تلما و لوييز و گلادياتور را در پرونده كاري دارد.
سرقت كابل
گويا براي سارقان كابل هاي مخابرات بايد مجازات هاي سنگين تري وضع شود زيرا با سرقت 30 متر كابل، پنج هزار خط تلفن قطع شد و شركت مخابرات نيز 40 ميليون تومان خسارت ديد. محدوده شرق ميدان نور حدفاصل بزرگراه آيت الله كاشاني تا بزرگراه رسالت با قطعي مسير ارتباط تلفني روبه روست و به دنبال اين سرقت پيش شماره هاي 4400 تا 4409 دست كم تا پايان امروز قطع است. در حال حاضر گشت هاي محسوس و نامحسوس بخش حراست شركت مخابرات مشغول سركشي به مسير كابل هاي اصلي تلفن هستند. به گفته مسئولان اين شركت سرقت 30 متر كابل موجب تعويض يك هزار و 100 متر كابل شد تا شرايط به حال عادي بازگردد.]]>
</TEXT>
</DOC>
<DOC>
<DOCID>HAM2-851017-010</DOCID>
<DOCNO>HAM2-851017-010</DOCNO>
<ORIGINALFILE>/1385/851017/news/_akhar.htm</ORIGINALFILE>
<ISSUE>يكشنبه 17 دي 1385 - سال چهاردهم - شماره4177 - Jan 7, 2007</ISSUE>
<DATE calender="Western">2007-01-07</DATE>
<DATE calender="Persian">1385/10/17</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[بازار]]>
</TITLE>
<TEXT>
<IMAGE>/1385/851017/news/009387.jpg</IMAGE>
<![CDATA[
سيم كارت رايگان
امروز آخرين مهلت استرداد وجوه ثبت نام سيم كارت هاي دولتي است. كاهش تدريجي نرخ سيم كارت بسياري از ثبت نام كنندگان را وادار به بازپس گيري وجه ثبت نام كرد و اين موضوع طي دو هفته گذشته كه نرخ فروش در بازار آزاد به پايين تر از ميزان بهاي ثبت نام رسيد، تشديد شد.
گفته مي شود ثبت نام در دوره بعدي نيز با نرخي حدود 250 هزار تومان انجام خواهد شد كه كاهش محسوسي نسبت به دوره هاي پيش محسوب مي شود. طي چند روز گذشته نيز زمزمه هاي توزيع رايگان سيم كارت در سال 88 و هم زمان با پايان برنامه چهارم توسعه مهم ترين خبر اين بازار محسوب مي شد. شايد در آينده اي نه چندان دور سيم كارت ها، بخش عمده اي از واسطه ها و دلال ها را از دست بدهد و بازار بيش از پيش به سمت معاملات گوشي تلفن همراه هجوم آورد.
از سوي ديگر جدول قيمت ها ظرف چند روز گذشته يك بار ديگر سبك شد و كد 2 به همراه كد 4 با 10 تا 15 هزار تومان كاهش روبه رو شدند.]]>
</TEXT>
</DOC>
<DOC>
<DOCID>HAM2-851017-011</DOCID>
<DOCNO>HAM2-851017-011</DOCNO>
<ORIGINALFILE>/1385/851017/news/_akhar.htm</ORIGINALFILE>
<ISSUE>يكشنبه 17 دي 1385 - سال چهاردهم - شماره4177 - Jan 7, 2007</ISSUE>
<DATE calender="Western">2007-01-07</DATE>
<DATE calender="Persian">1385/10/17</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[جوهر توحيد
دكتر حسن پوشنگر]]>
</TITLE>
<TEXT>
<![CDATA[قرآن كلام وحي است و در جاي جاي آن با رسول خاتم به تنهايي سخن رفته است. در قرآن گويي خداوند حبيب خود را در آغوش مي كشد: ثم دني فتدلي فكان قوسين اوادني، با او به نرمي سخن مي گويد: يا ايها النبي انا ارسلناك شاهدا و مبشرا و نذيرا لحن كلامش ستودني است: ان هو الا وحي يوحي، و او را خورشيدي تابناك خطاب مي كند: داعيا الي الله باذنه و سراجا منيرا. اما يك دفعه در نقطه اي گويي همه چيز يكباره فرو مي ريزد و صحنه عوض مي شود و خطاب كوبنده مي گردد: يا ايها الرسول بلغ ما انزل اليك من ربك و ان لم تفعل فما بلغت رسالته اگر اين كار را نكني، اصلا تمام رسالتت باطل شده و گويي از اول هيچ كاري نكرده اي.
اين طرز و روش سخن خيلي عجيب است. عجيب اين است كه وقتي اين آيه نازل شد، خود حضرت فرمود: تهديد بعد الوعيد بود. اين بيان حضرتش بعد از نزول امر است. مسأله چقدر مهم است كه با چنين شخصيتي راجع به اين موضوع، چنين مكالمه مي شود. خدا دغدغه هاي پيامبرش را مي داند. او رنج مي برد از اين كه مردمش معاصر جاهليت اند و اگر بخواهد امر وصايت را ابراز كند، از اصل توحيد بر مي گردند. خداوند درد پيغمبر خويش را خوب مي شناسند، كه مي داند بعضي از اطرافيانش از چه قماشي هستند و به چه منظور و هدفي دور و اطرافش پراكنده اند. بعضي از اينها كساني اند كه از علماي يهود و نصاري شنيده بودند كه چنين پيغمبري مي آيد و حكومتي برپا مي كند و اكنون به اين اميد به دورش حلقه زده اند و منتظر مرگش مي باشند كه به آب و دانه و منصب برسند. مسأله اين است كه پيامبر خوب خبر دارد عذرش چيست. البته او عبد است و خداوند رب، او به نظر عبوديت چيزي مي بيند و خدا به نظر ربوبيت چيزي.
خداوند صد و بيست مرتبه پيغمبرش را به معراج برد و اين معراج آخري، معراجي اختصاصي بود. حديث معراج را محمد بن علي ابن بابويه از سعد بن عبدالله اشعري و سعد كه از اعاظم اهل حديث است از ابن عباس نقل مي كند: در شرح اين روايت معراج خداوند حبيبش را توسط جبرئيل امين مي برد و به بحري از نور مي رسند. جبرئيل مي گويد كه يا رسول الله اين نهري است كه نه ملك مقدسي از آن عبور كرده و نه نبي مرسلي، غير از تو هم احدي نمي تواند از اين نهر عبور كند. برو به سلامت! پيامبر از نهر عبور مي كند. آن شب پانصد حجاب طي مي شود. از هر حجابي تا حجابي پانصد سال راه است. آن راهي را كه از هر حجابي تا حجابي پانصد سال است، يك روزش هزار سال اين عالم است. بعد از پانصد حجاب تازه مي گويد: تقدم يا محمد! بعد عبارت حضرت اين است: تقدم ماشاءالله ان يتقدم، ديگر صحنه ها بازگو نمي شوند، چون واقعه بيان شدني نيست. آنجا چه جائي بوده است، جائي كه ديگر حتي در آنجا جبرئيل ملك هم حضور ندارد.
اول خطايي كه مي رسد اين است كه من اسم تو را از اسم خودم مشتق كردم، من محمودم و تو محمد. هر كسي با تو متصل باشد، من با او متصلم و هر كسي از تو منقطع باشد، من از او منقطع ام. نهايت لطف ممكن آن شب به پيغمبر ابراز شد. همه اينها مقدمه بود و آن ذي المقدمه اين است: هيچ پيغمبري را نفرستادم، مگر اين كه وزيري براي او معين كردم. وزيري كه براي تو معين كردم علي بن ابيطالب است؛ برو به زمين و اين مطلب را اعلام كن! اين معراج تا روز غدير فاصله اش هشت روز است و تا به زمين رسيد، شش روز مي گذرد. يك آيه نازل شد. مضمون آيه چنين است. شايد اين تهديدش بود: فلعلك تارك بعض ما يوحي اليك اين روز ششم بود. روز هشتم اين آيه نازل شد: يا ايها الرسول بلغ ما انزل اليك من ربك و ان لم تفعل فما بلغت رسالته. آنچه را كه تو از آن نگراني، به ما واگذار. وقتي اين آيه نازل شد به دنبال آن حضرت فرمود: آيه اول وعيدش بود،آيه دوم تهديدش آن وقت دستور داد آنها كه رفته اند برگردند. آنها كه نرسيده اند، برسند. زمين تفتيده است و شدت گرما به حدي است كه پوست پاهاي عريان در آن مي گدازد. در يك چنين وضعي دستور داد همه بايستند، تا اين قضيه ابلاغ شود. منشاء اين عظمت چيست؟ سر اين مطلب كدامست؟ تأكيد خدا بر چه حساب است؟ تمام آن حساب اين است: اگر اين قضيه انجام بشود بعثت انبياء به ثمر نشسته و اگر اين ابلاغ صورت نگيرد، تمام بعثت انبياء باطل شده است. ولايت اميرالمومنين مسأله اي است كه توحيد به آن بسته است و اگر از ولايت علي جدا شود، شرك است نه توحيد. دوام نبوت و رسالت به اين امر مرتبط است. نماز و روزه به اين وابسته است.
فردا غدير است. فردا حتما اين زيارت را بخوانيد: السلام عليك يا دين الله القويم و صراطه المستقيم، السلام عليك يا قسيم الجنه والنار آن وقت علي(ع)را بشناسيم. افسوس كه نفهميديم آن صراط مستقيمي كه ركن فاتحه الكتاب است، بعد از حمد و اسماء جلال و جمال نوبت مي رسد، به اياك نعبد و اياك نستعين و آخر منتهي مي شود به اهدنا الصراط المستقيم و آن جوهر سوره حمد علي بن ابي طالب است، تأكيد آيه بر صراط مستقيم است. صراط مستقيم محال است كه تعدد بردارد. صراط مستقيم يكي است و دو تا شدنش محال و ممتنع عقلي است. وقتي صراط مستقيم بين عبد و رب ولايت علي بن ابي طالب است؛ نتيجه اين مي شود كه اگر اين امر از بين برود، رابطه بين خلق و رب قطع مي گردد و وقتي رابطه قطع شد، غرض از خلقت باطل و ثمره بعثت ضايع و نبوت انبياء از آدم تا خاتم به باد فنا مي رود. اين است مسأله اي كه خداوند فرمود: يا ايها الرسول بلغ ما انزل اليك من ربك و ان لم تفعل فما بلغت رسالته و وقتي كار تمام شد فرمود: اليوم اكملت لكم دينكم واتممت عليكم نعمتي و رضيت لكم الاسلام دينا. اين غايت همه خلقت است.
* اين يادداشت با برداشت آزاد از بيانات حكيمانه و شيواي حضرت آيت الله العظمي وحيدخراساني تقرير گرديده است.]]>
</TEXT>
</DOC>
<DOC>
<DOCID>HAM2-851017-012</DOCID>
<DOCNO>HAM2-851017-012</DOCNO>
<ORIGINALFILE>/1385/851017/news/_bourse.htm</ORIGINALFILE>
<ISSUE>يكشنبه 17 دي 1385 - سال چهاردهم - شماره4177 - Jan 7, 2007</ISSUE>
<DATE calender="Western">2007-01-07</DATE>
<DATE calender="Persian">1385/10/17</DATE>
<CAT xml:lang="fa">اقتصاد.بورس و بانک</CAT>
<CAT xml:lang="en">Economy.Bank and Bourse</CAT>
<TITLE>
<![CDATA[سقوط بورس هاي جهان در آغاز سال 2007]]>
</TITLE>
<TEXT>
<IMAGE>/1385/851017/news/009381.jpg</IMAGE>
<![CDATA[
گروه بورس- بورس هاي اوراق بهادار و كالا در سراسر جهان سال 2007 ميلادي را با سقوطي سريع آغاز كردند.
به اين ترتيب پيش از تعطيلات آخر هفته(شنبه و يكشنبه)در اروپا و آمريكا شاخص عملكرد همه بورس هاي بزرگ جهان فرو ريخت. شبكه خبري بي بي سي كه هر روز يك شاخص عملكرد فرضي را براي همه بورس هاي اوراق بهادار جهان به نام بي بي سي گلوبال محاسبه مي كند، اعلام كرد، عملكرد اين شاخص نشان مي دهد، ارزش كل بازارهاي اوراق بهادار در سراسر جهان دو دهم درصد پايين تر نشسته است.
در اين ميان گزارش هاي دريافتي حاكي است: در آخر هفته اروپا شاخص فوتسي 100 كه براي بورس لندن محاسبه و اعلام مي شود، 1/1 درصد كاهش يافته، در پاريس شاخص كاك 40 كه نشان دهنده عملكرد بازار سهام فرانسه است 6/3 درصد افت كرده و در آلمان شاخص داكس 4/4 درصد سقوط كرده است.
اما در آن سوي آتلانتيك و در قاره آمريكا نيز موج سقوط بورس ها ادامه يافته، به طوري شاخص داوجونز، كه نشان دهنده عملكرد بزرگترين بورس جهان، يعني بورس نيويورك است 7 دهم درصد تنزل كرده است. شاخص عملكرد ديگر بورس فعال در نيويورك، يعني نزدك نيز 7 دهم درصد پايين نشسته است.
بورس هاي كالا
در بورس هاي كالا نيز اوضاع به همين منوال بوده، به طوري كه در بورس هاي معتبر نفتي، قيمت هر بشكه نفت تا 7/4 درصد تنزل كرد و در بازار 24 ساعته فاركس، قيمت طلا برخلاف پيش بيني بيشتر تحليلگران بازار، 1/3 درصد كاهش يافت.
قيمت فلزات نيز در آخرين روز هفته در اروپا و آمريكا با نزول روبه رو بود. در بورس هاي فلزات لندن و نيويورك، قيمت آلومينيوم يك تا 3 درصد تنزل كرده، قيمت مس تا 3/3 درصد پايين آمده و نيكل نيز با سقوط 4/2 درصدي روبه رو شده است. در بازار فلز روي نيز قيمت ها تا 1/3 درصد كاهش داشته است.
از سوي ديگر قيمت مواد غذايي نيز در بورس هاي كالا با كاهش مواجه شده است. در اين ميان قيمت شكر 3/1 درصد كاهش يافته، قهوه 1/3 درصد نزول را تجربه كرده و كاكائو 7/3 درصد نزول را به نمايش گذاشته است.
بورس هاي آسيايي
اين گزارش حاكي است: در شرق دور، شاخص بورس توكيو 235 واحد تنزل كرده، در سنگاپور هم شاخص عملكرد بازار سهام 28 واحد كاهش يافته و در سئول شاخص بورس 5/1 واحد تنزل كرده است، شاخص بورس هاي حاشيه اي آسيا نظير كراچي، سريلانكا، تايوان و شانگهاي هم سال نو ميلادي را با نزول آغاز كرده است. حتي در قاره اقيانوسيه نيز شاخص عملكرد بورس سيدني با 3/7واحد نزول به كار خود پايان داده است.]]>
</TEXT>
</DOC>
<DOC>
<DOCID>HAM2-851017-013</DOCID>
<DOCNO>HAM2-851017-013</DOCNO>
<ORIGINALFILE>/1385/851017/news/_bourse.htm</ORIGINALFILE>
<ISSUE>يكشنبه 17 دي 1385 - سال چهاردهم - شماره4177 - Jan 7, 2007</ISSUE>
<DATE calender="Western">2007-01-07</DATE>
<DATE calender="Persian">1385/10/17</DATE>
<CAT xml:lang="fa">اقتصاد.بورس و بانک</CAT>
<CAT xml:lang="en">Economy.Bank and Bourse</CAT>
<TITLE>
<![CDATA[تداوم صف  هاي خريد براي سهام بانك ها]]>
</TITLE>
<TEXT>
<IMAGE>/1385/851017/news/009345.jpg</IMAGE>
<![CDATA[
گروه بورس- ديروز بورس تهران شاهد تداوم صف هاي خريد براي سهام بانك ها بود.
به گزارش همشهري، در معاملات روز گذشته بورس تهران صف هاي خريد سهام بانك ها به 23 ميليون سهم رسيد و سهامداران براي خريد دو سهم بانك پارسيان و بانك اقتصاد نوين 2 هزار و 300 تقاضا پر كردند. در مجموع 33 هزار ميليون ريال از نقدينگي بازار روانه خريد سهام اين دو بانك شد.ديروز همچنان صف هاي خريد سهام شركت تكنو تار نيز كه از دو هفته گذشته در جدول تقاضاي بازار جاي گرفته حفظ شد و 142 تقاضا براي خريد يك ميليون و 200 هزار سهم اين شركت به ثبت رسيد.اين در حاليست كه صف هاي فروش سهام معدني همچنان پابرجا و سنگين است كه در اين ميان صف هاي فروش سهام براي شركت توسعه معادن روي از ديگر شركت هاي حاضر در اين گروه بيشتر است.ديروز در مجموع يك هزار و 320 تقاضا براي فروش 6 ميليون و600 هزار سهم اين شركت در كارگزاري ها به ثبت رسيد.]]>
</TEXT>
</DOC>
<DOC>
<DOCID>HAM2-851017-014</DOCID>
<DOCNO>HAM2-851017-014</DOCNO>
<ORIGINALFILE>/1385/851017/news/_bourse.htm</ORIGINALFILE>
<ISSUE>يكشنبه 17 دي 1385 - سال چهاردهم - شماره4177 - Jan 7, 2007</ISSUE>
<DATE calender="Western">2007-01-07</DATE>
<DATE calender="Persian">1385/10/17</DATE>
<CAT xml:lang="fa">اقتصاد.بورس و بانک</CAT>
<CAT xml:lang="en">Economy.Bank and Bourse</CAT>
<TITLE>
<![CDATA[تحليل نايب رئيس بورس فلزات تهران از تحولات بورس هاي جهاني كالا
بورس فلزات تهران با وقفه از تحولات جهاني تأثير مي پذيرد]]>
</TITLE>
<TEXT>
<![CDATA[گروه بورس- نايب رئيس بورس فلزات تهران معتقد است، تحولات جهاني بورس هاي كالا به ويژه فلزات با يك وقفه زماني تأثيرات خود را بر بورس فلزات تهران بر جاي خواهد گذاشت.
نصرالله برزني، نايب رئيس بورس فلزات در گفت وگو با همشهري، در خصوص تأثيرپذيري بورس فلزات تهران از تحولات جهاني محصولات اين بورس گفت: اين تحولات قطعاً در بورس فلزات تأثيرگذار خواهد بود اما اين تأثيرات معمولاً با يك وقفه زماني در ايران رخ مي دهد.
وي در ارزيابي خود از سير نزولي بورس هاي كالا در جهان گفت: قيمت هر محصولي تابع روند عرضه و تقاضا است. در شرايط كنوني به دليل ركود نسبي اقتصاد آمريكا بازار محصولات فلزي و حتي انرژي در جهان كاهش يافته است.
برزني افزود: هرگونه تحولي در اقتصاد آمريكا به عنوان يكي از بزرگترين اقتصادهاي جهان در بازار محصولات تأثير گذار است حتي در شرايط كنوني كاهش بهاي نفت تا مقدار زيادي ناشي از كاهش نرخ رشد اقتصادي آمريكا است. وي تاكيد كرد: همچنين ملايم بودن آب و هوا در زمستان امسال آمريكا از ديگر دلايل كاهش بهاي انرژي است.
نايب رئيس هيأت مديره بورس فلزات خاطر نشان كرد: افزايش قيمت هاي جهاني همواره در افزايش توليد تأثير مي گذارد بدين معنا كه كارخانه ها و معادني كه ممكن بود تا ديروز به دليل قيمت پايين محصولشان از باز  دهي اقتصادي برخوردار نبودند با افزايش قيمت ها آغاز به كار كنند و سود آور شوند. وي با بيان اينكه هر چه قيمت ها بيشتر كاهش يابد توليد نيز كم مي شود،گفت: زماني كه قيمت روي به 800 دلار در جهان رسيد عرضه اين محصول نيز در دنيا كاهش يافت كه به طور مثال زماني كه قيمت مس از دو هزار و 600دلار به 8هزار و 600 دلار رسيد به دليل بهينه تر بودن توليد عرضه اين محصول نيز افزايش پيدا كرد.]]>
</TEXT>
</DOC>
<DOC>
<DOCID>HAM2-851017-015</DOCID>
<DOCNO>HAM2-851017-015</DOCNO>
<ORIGINALFILE>/1385/851017/news/_bourse.htm</ORIGINALFILE>
<ISSUE>يكشنبه 17 دي 1385 - سال چهاردهم - شماره4177 - Jan 7, 2007</ISSUE>
<DATE calender="Western">2007-01-07</DATE>
<DATE calender="Persian">1385/10/17</DATE>
<CAT xml:lang="fa">اقتصاد.بورس و بانک</CAT>
<CAT xml:lang="en">Economy.Bank and Bourse</CAT>
<TITLE>
<![CDATA[افت 4 واحد شاخص بورسدر ابتداي هفته]]>
</TITLE>
<TEXT>
<![CDATA[گروه بورس- در معاملات روز گذشته بازار سهام، شاخص كل بورس، 4واحد كاهش يافت.
به گزارش همشهري، با كاهش شاخص در معاملات ديروز بار ديگر اين شاخص به مرز 10هزار واحد نزديك تر شد.
ديروز شاخص بازده بازار و صنعت نيز هر كدام به ترتيب با 15 و 5 واحد كاهش روبه رو شدند اما در مقابل شاخص واسطه گري هاي مالي 385 واحد صعود كرد.بر اين اساس در معاملات روز گذشته بورس تهران شركت هاي توسعه معادن روي و كالسيمين بيشتر سهم را در افت شاخص داشتند؛ به طوري كه كاهش ارزش سهام اين دو شركت در مجموع 3 واحد شاخص بورس را پايين كشيد. پس از اين شركت پتروشيمي خارك و تايد واتر از ديگر شركت هايي بودند كه منجر به افت شاخص شدند.
اين گزارش حاكي است، ديروز بانك پارسيان تنها شركتي بود كه توانست شاخص بورس تهران را بيش از يك واحد بالا بكشد. پس از بانك پارسيان شركت سرمايه گذاري ساختمان، بيشترين نقش را در صعود شاخص داشت.]]>
</TEXT>
</DOC>
<DOC>
<DOCID>HAM2-851017-016</DOCID>
<DOCNO>HAM2-851017-016</DOCNO>
<ORIGINALFILE>/1385/851017/news/_bourse.htm</ORIGINALFILE>
<ISSUE>يكشنبه 17 دي 1385 - سال چهاردهم - شماره4177 - Jan 7, 2007</ISSUE>
<DATE calender="Western">2007-01-07</DATE>
<DATE calender="Persian">1385/10/17</DATE>
<CAT xml:lang="fa">اقتصاد.بورس و بانک</CAT>
<CAT xml:lang="en">Economy.Bank and Bourse</CAT>
<TITLE>
<![CDATA[دولت براي واگذاري سهام همه شركت هاي مخابراتي تصميم مي گيرد]]>
</TITLE>
<TEXT>
<![CDATA[فارس: طبق پيشنهاد وزارت ارتباطات كه با قيد فوريت به هيأت وزيران ارائه شده، سهام همه شركتهاي مخابراتي به استثناي شركت ارتباطات زيرساخت، به صورت يكجا واگذار مي شود.
بر اين اساس شركت ارتباطات زيرساخت به سازمان ارتباطات زيرساخت متشكل از يكي از شبكه هاي مادر مخابراتي كه همان شبكه مادر مخابراتي زيرساخت خواهد بود، تغييرنام يافته و تمامي شركتهاي مخابراتي و به عبارت ديگر تمامي شبكه هاي مخابراتي در قالب شركت مخابرات ايران به بخش خصوصي واگذار مي شود.]]>
</TEXT>
</DOC>
<DOC>
<DOCID>HAM2-851017-017</DOCID>
<DOCNO>HAM2-851017-017</DOCNO>
<ORIGINALFILE>/1385/851017/news/_bourse.htm</ORIGINALFILE>
<ISSUE>يكشنبه 17 دي 1385 - سال چهاردهم - شماره4177 - Jan 7, 2007</ISSUE>
<DATE calender="Western">2007-01-07</DATE>
<DATE calender="Persian">1385/10/17</DATE>
<CAT xml:lang="fa">اقتصاد.بورس و بانک</CAT>
<CAT xml:lang="en">Economy.Bank and Bourse</CAT>
<TITLE>
<![CDATA[بيمه مركزي، عرضه 100 ميليارد ريال سهام در بورس را تكذيب كرد]]>
</TITLE>
<TEXT>
<![CDATA[گروه بورس- مدير سرمايه گذاري هاي بيمه مركزي، عرضه 100 ميليارد ريال سهام در روز چهارشنبه در بورس تهران توسط اين شركت را تكذيب كرد.
سيد يوسف موسوي نسب مدير سرمايه گذاري هاي بيمه مركزي در گفت وگو با همشهري ضمن تكذيب اين خبر گفت: جمع خريد سهام بيمه مركزي در روزهاي سه شنبه و چهارشنبه هفته گذشته 2ميليارد و 600 ميليون تومان و جمع فروش ما در اين دو روز يك ميليارد و 700 ميليون تومان بوده است.
وي با بيان اين كه بيمه مركزي همواره سعي در كمك به بازار را دارد تأكيد كرد: بيمه مركزي در اين روز 10 ميليارد تومان سهام عرضه نكرده است، بلكه شركت سرمايه گذاري صبا تأمين در اين روز 10 ميليارد تومان از سهام كالسيمين و شركت دانايان پارس متعلق به صندوق انصارالمجاهدين 10 ميليارد تومان از سهام باما را به فروش رسانده اند. در نتيجه 20 ميليارد تومان از منابع بازار به سوي عرضه اين دو سهم رفت.مدير سرمايه گذاري هاي بيمه مركزي خاطرنشان كرد: همچنين در اين روز سرمايه گذاري بانك ملي، سهام پتروشيمي اراك و خارك را براي فروش عرضه كرد. اما متأسفانه جوي در بازار ايجاد شده كه بيمه مركزي با عرضه سهام در روز چهارشنبه از كمك به بازار جلوگيري كرده است.بر اساس اين گزارش، روز گذشته خبري در روزنامه همشهري به چاپ رسيد كه بر مبناي آن اعلام شد روز چهارشنبه دو شركت بيمه ايران و بيمه مركزي اقدام به عرضه و فروش 100 ميليارد ريال سهام در بازار كردند كه در صورت عرضه نشدن اين سهام همزمان با عرضه بلوكي در بورس، شاخص بورس قادر بود كه افزايش بيشتري را تجربه كند.]]>
</TEXT>
</DOC>
<DOC>
<DOCID>HAM2-851017-018</DOCID>
<DOCNO>HAM2-851017-018</DOCNO>
<ORIGINALFILE>/1385/851017/news/_cinema.htm</ORIGINALFILE>
<ISSUE>يكشنبه 17 دي 1385 - سال چهاردهم - شماره4177 - Jan 7, 2007</ISSUE>
<DATE calender="Western">2007-01-07</DATE>
<DATE calender="Persian">1385/10/17</DATE>
<CAT xml:lang="fa">ادب و هنر.هنر.سینما</CAT>
<CAT xml:lang="en">Literature and Art.Art.Cinema</CAT>
<TITLE>
<![CDATA[گفت وگو با امين حيايي
نقش تكراري بازي نمي كنم
شهاب مهدوي]]>
</TITLE>
<TEXT>
<IMAGE>/1385/851017/news/009306.jpg</IMAGE>
<IMAGE>/1385/851017/news/009309.jpg</IMAGE>
<IMAGE>/1385/851017/news/009312.jpg</IMAGE>
<IMAGE>/1385/851017/news/009315.jpg</IMAGE>
<IMAGE>/1385/851017/news/009318.jpg</IMAGE>
<![CDATA[
امين حيايي را مي توان يكي از محبوب ترين بازيگران سال هاي اخير سينماي ايران دانست. بازيگري كه اغلب كارهايش در صدر جدول فروش ايستاده اند.
او حالا كه تبديل به ستاره اي پولساز شده، مي كوشد تا نقش هاي متفاوتي را بازي كند. انعطافي كه در چهره اين بازيگر به چشم مي خورد به او اين امكان را مي دهد كه در نقش هايي بازي كند كه بعضي از آنها در نقطه مقابل يكديگر قرار دارند. خودش مي گويد دوست ندارد نقش تكراري بازي كند و البته كارهايش در فيلم هايي چون چه كسي اميد را كشت؟ و سه گانه ستاره ها مويد اين نكته نيز هست. با ديدن كارهاي تازه او مثل اخراجي ها و سنگ ، كاغذ، قيچي راحت تر مي شود در باره اين تغيير مسير حيايي قضاوت كرد.
* الان كه داريم با هم صحبت مي كنيم فيلم هاي تله و ستاره  است را روي پرده داري. قبل از آن چه كسي امير را كشت؟ با بازي تو اكران شده بود و پيش از آن هم شام عروسي و سرود تولد. تقريباً در هر فصلي از اكران يك فيلم از امين حيايي روي پرده است.
- خب اين فيلم ها در زمان هاي مختلفي فيلمبرداري شده اند ولي كنار هم يا پشت سر هم اكران شده اند. مثلاً سرود تولد را من سه سال پيش بازي كردم ولي امسال اكران شد.
* اين درست ولي به هر حال تو جزو پركارترين بازيگران سينماي ايران هستي.
- به هر حال پيشنهاداتي در طول سال دارم و سعي مي كنم از بين آنها، كارهايي كه فكر مي كنم آثار خوبي مي شود را بازي كنم.
* وقتي به كارنامه ات بخصوص در سال هاي اخير نگاه مي كنيم بيشتر با فيلم هايي مواجه مي شويم كه فروش قابل توجهي داشته اند. سينماي ايران مدت هاست كه با بحران اقتصادي روبه روست و تو از بازيگران هستي كه تقريباً تمام فيلم هايت با استقبال تماشاگر مواجه مي شود.
- اين هم لطف خداست. هميشه وقتي جلوي دوربين ام سعي مي كنم تا جوري بازي كنم تا تماشاگري كه به سينما مي آيد از پول بليتي كه داده پشيمان نشود. البته قبل از اين مرحله، موقع انتخاب نقش هم سعي مي كنم كاري را براي بازي قبول كنم كه فيلمنامه خوبي داشته باشد. اگر فيلمنامه فيلمي خوب باشد نيمي از راه طي شده است.
* حتماً يكي از اين كارها، سريال كلاه پهلوي است كه باعث شده بعد از سال ها دوباره به تلويزيون برگردي.
- بله. وقتي متن را خواندم واقعاً جذب آن شدم. چه شخصيتي كه من نقش آن را بازي مي كنم و چه كليت كار واقعاً تازه و متفاوت است. من تجربه كار تاريخي نداشتم و خوشحالم كه اين اتفاق با مجموعه اي مثل كلاه پهلوي رخ مي دهد. ضياءالدين دري نويسنده و كارگردان كلاه پهلوي آدم وارد و مسلطي است. در اين سريال دقيقاً حساسيت هاي يك كار خوب سينمايي رعايت مي شود.
* بعد از وقفه اي كه يك دهه پيش در فعاليت سينمايي ات پيش آمد، به تلويزيون رفتي و در كارهايي مثل روزگار جواني و همسايه ها بازي كردي، بعد كه كارت در سينما گرفت ديگر در تلويزيون حضور نداشتي.
- مطمئن باش هر وقت كاري مثل كلاه پهلوي به من پيشنهاد شود، از حضور در تلويزيون استقبال مي كنم.
* به هر حال بعضي از بازيگران سينما دوست ندارند، انگ تلويزيوني بودن به آنها بخورد.
- ما بازي مي كنيم كه با مردم ارتباط برقرار كنيم، حالا چه در سينما و چه در تلويزيون. من قبلاً هم پيشنهاد بازي در سريال داشتم كه بعضي از آنها اتفاقاً متن هاي خوبي هم داشتند، ولي چون درگير كار بودم، قسمت نشد در آنها بازي كنم.
* به عنوان بازيگري كه در سينماي تجاري تيپ آشناي تو، براي مردم جذاب است، احتمالاً مدام با پيشنهادهايي مواجه مي شوي كه به نوعي تكرار نقش هايي هستند كه قبلاً بازي كرده اي و در گيشه جواب داده است.
- فكر مي كنم در كارهاي گيشه اي من هم تفاوت ميان نقش ها محسوس است. من يك نقش را دو بار بازي نمي كنم.
* نكته جالب توجه در مورد بازي هاي تو اين است كه حتي در پيش و پا افتاده ترين فيلم ها هم حضور قابل قبولي داري. يعني فيلم هايي را مي شود نام برد كه تنها نقطه مثبت شان بازي خوب امين حيايي است. براي همه فيلم ها يك اندازه مايه مي گذاري؟
- من بازيگرم. به عنوان يك حرفه اي دستمزد مي گيرم و بايد نهايت تلاش ام را مقابل دوربين بكنم. حالا چه كارگرداني مثل مهرجويي پشت دوربين ايستاده باشد چه فيلمسازي كه دارد كار اولش را مي سازد و خيلي تجربه ندارد. طبيعي است كه وقتي داري با يك فيلمساز متبحر كار مي كني و فيلمنامه و نقش هم درست نوشته شده است، امكان بهتري براي بازي خوب داري ولي وقتي كه شرايط اين گونه نيست هم نهايت تلاش ام را مي كنم كه شرمنده تماشاگر نشوم.
* بعضي از كارهاي اخيرت قدري غافلگيركننده بوده مثل نقش روشنفكر افسرده و تلخ انديش چه كسي امير را كشت؟ كه تصوير تازه اي از امين حيايي ارائه كرد. در فيلم هاي اين چنيني با چه منطقي حضور مي يابي؛ فيلم هايي كه از همان اول مشخص است كه تماشاگر گسترده نخواهند داشت.
- فيلمنامه تعيين كننده است. مثلا در مورد همين فيلم امير، وقتي فيلمنامه را خواندم احساس كردم كه تا حالا با چنين قصه اي روبه رو نشده ام. هم شخصيت ها تازه بودند و هم شيوه تعريف داستان. مگر چند بار براي بازيگر پيش مي آيد كه چنين فيلمنامه اي به او پيشنهاد شود؟
* ولي تو يك بازيگر محبوب و پرطرفداري و ممكن است تماشاگر به هواي كارهاي قبلي ات به ديدن اين فيلم بيايد و بعد جا بخورد و احياناً مغبون شود.
- فكر مي كنم تماشاگر اگر كمي حوصله به خرج دهد، جذب قصه مي شود. ضمن اين كه تماشاگري كه كارهاي مرا دنبال كرده مي داند كه من نقش هاي متفاوت زيادي بازي مي كنم. مثلاً در همين ستاره ها نقش هايي را بازي كردم كه زمين تا آسمان با هم فرق داشتند.
* گاهي اوقات هم نقش هايت يادآور كارهاي قبلي ات هستند. مثلاً در همين فيلم تله كاراكتر نادر يك جورهايي تداعي كننده شخصيتي به همين نام در فيلم مزاحم است.
- خب هر دو فيلم را آقاي الوند كارگرداني كرده اند. يعني در هر دو كار همه چيز از يك ذهن و سليقه عبور كرده است. ضمناً دست هاي آلوده را هم فراموش نكنيد. اسم كاراكتري هم كه در آن فيلم من بازي كردم نادر بود. تمام اين شخصيت ها كه من براي آقاي الوند بازي كردم با هم متفاوت هستند ولي يك ويژگي مشترك دارند. آنها قرباني شرايط نامطلوب مي شوند. همه آنها قرباني هستند.
* در تله، نادر را شايد بشود تنهاترين آدم فيلم دانست.
- بله. او از همه تنهاتر است. من اين كاراكتر را خوب مي شناسم. با مناسباتش و دلمشغولي ها و حتي جنس علافي هايش آشنا هستم. چون اين آدم مابه ازاي اجتماعي دارد.
* امسال در جشنواره اخراجي ها و سنگ، كاغذ، قيچي را خواهي داشت. از اين فيلم ها بگو.
- فكر مي كنم هر دو فيلم، كارهاي مطرح و پرسر و صدايي بشوند. تلاشم را كرده ام كه تماشاگر در آنها امين حيايي تازه اي را ببيند.
* آينده كاري ات را چطور پيش بيني مي كني؟
- بستگي به شرايط دارد و البته لطف خداوند كه خوشبختانه تا حالا شامل من شده است. دوست دارم فيلم هاي بهتري را بازي كنم. كارهايي كه هم مردم دوستشان داشته باشند و هم اهل فن.]]>
</TEXT>
</DOC>
<DOC>
<DOCID>HAM2-851017-019</DOCID>
<DOCNO>HAM2-851017-019</DOCNO>
<ORIGINALFILE>/1385/851017/news/_cinema.htm</ORIGINALFILE>
<ISSUE>يكشنبه 17 دي 1385 - سال چهاردهم - شماره4177 - Jan 7, 2007</ISSUE>
<DATE calender="Western">2007-01-07</DATE>
<DATE calender="Persian">1385/10/17</DATE>
<CAT xml:lang="fa">ادب و هنر.هنر.سینما</CAT>
<CAT xml:lang="en">Literature and Art.Art.Cinema</CAT>
<TITLE>
<![CDATA[نگاهي به سه مجموعه تلويزيوني كه به تازگي روي آنتن رفته  اند
كليشه هاي تكراري ، ضعف هاي هميشگي
به دنيا بگوييد بايستد]]>
</TITLE>
<TEXT>
<IMAGE>/1385/851017/news/009297.jpg</IMAGE>
<IMAGE>/1385/851017/news/009300.jpg</IMAGE>
<IMAGE>/1385/851017/news/009303.jpg</IMAGE>
<![CDATA[
محدثه واعظي پور - به دنيا بگوييد بايستد ساخته محمدرضا آهنج، بچه هاي هور كار عبدالله باكيده و سايه سكوت به كارگرداني جواد افشار، سه مجموعه اي اند كه به تازگي روي آنتن  رفته اند؛ مجموعه هايي كه حال و هواي متفاوتي با يكديگر دارند ولي فصل مشتركشان ضعف ساختاري شان است.
در ميان اين كارها به دنيا بگوييد بايستد كار حرفه اي تري است كه به نظر مي رسد بيش از ديگر مجموعه ها مورد توجه مخاطبان نيز قرار گرفته؛ هر چند اين كار هم نهايت يك موقعيت به صورت بالقوه جذاب را هدر داده است. بچه هاي هور و به خصوص سايه سكوت هم از ضعيف ترين سريال هاي سيما در سال جاري به شمار مي آيند.
* به دنيا بگوييد بايستد
زير سايه كيميايي
حاصل كار محمدرضا آهنج در به دنيا بگوييد بايستد نسبت به سايه آفتاب قابل قبول تر است. آهنج در اين مجموعه به سراغ قصه و فضاي متفاوتي رفته و تلاش كرده تصوير تازه اي از دوره خدمت سربازي و رابطه دو دوست از دو طبقه و خاستگاه اجتماعي متفاوت ارائه دهد. قسمت هاي ابتدايي مجموعه، غافلگيركننده است و فضاي تاريك و سرد جلسات بازجويي يا محيط پادگان كه تقريباً  براي اولين بار در تلويزيون به اين شكل نشان داده شده اند، جذابيت  خاصي به به دنيا بگوييد بايستد داده اما هر چه مجموعه پيش مي رود، نويسنده و كارگردان، تمايل بيشتري براي استفاده از كليشه ها نشان مي دهند؛ كليشه هاي آشنايي مثل خوشبخت بودن خانواده هاي فقير و بدبخت بودن پولدارها، عشق در يك نگاه و....
طبيعي است كه قسمت هاي مياني، جذابيت و تازگي بخش هاي ابتدايي را نداشته باشند، چون آهنج از دايره بسته كليشه ها پا را فراتر نگذاشته است. با اين همه، كاملاً  مشخص است كه كارگردان به دنيا بگوييد بايستد به دنبال اين بوده كه بعد از سايه آفتاب تجربه اي تازه را در كارنامه اش ثبت كند.
به دنيا... فضاي تلخ و سردي دارد و برخلاف اغلب مجموعه هاي تلويزيون، تصويري متفاوت از خودويران گري نسل جوان ارائه مي دهد؛ نسلي كه قرباني مناسبات نادرست خانوادگي و اجتماعي شده است.
به نظر مي رسد آهنج در خلق قهرمان هاي قصه(علا و شهريار)و نمايش رفاقت مردانه و حتي نشان دادن پلشتي هاي اجتماع، تحت تأثير مسعود كيميايي و فيلم هايش بوده. با اين همه، هيچ كدام از شخصيت هاي به دنيا بگوييد بايستد جذابيت قهرمان هاي فيلم هاي كيميايي را ندارند. هر چند نويسنده، كارگردان و بازيگران تلاش زيادي كرده اند كه كاراكتر هايش مثل علا(حامد كميلي)، شهريار(امير محمدزند)و لعيا(مريم كاوياني)جذاب و سمپاتيك باشند، اما اين اتفاق نيفتاده است. نوع نگاه نويسنده و كارگردان نسبت به شخصيت ها، گاهي به شدت آزاردهنده است؛ به عنوان نمونه سكانس حضور علا در ميهماني دخترعموي شهريار و لحن صحبت كردنش، بيشتر از آن كه فضاي مجموعه را طنزآميز كند، مضحك كرد. ديالوگ ها هم گاهي طولاني هستند. تكيه كلام شهريار جوان كه عموي شهريار بارها تكرار مي كند، ظرافتي ندارد و آزاردهنده و تكراري است.
اين طور كه به نظر مي رسد، متأسفانه به دنيا بگوييد بايستد سرنوشتي مانند سايه آفتاب دارد. مجموعه قبلي محمدرضا آهنج، شروع خوبي داشت اما از ميانه راه، ضعف هاي متعدد در زمينه داستان و كارگرداني به آن لطمه زد و پايان سايه آفتاب چيزي نبود كه انتظارش را داشتيم. با ديدن بخش هاي مياني به دنيا.... هم غافلگيري بخش اول مجموعه آهسته آهسته رنگ مي بازد.
* بچه هاي هور
جذابيت هدررفته
بچه هاي هور از معدود مجموعه هاي تلويزيون است كه موضوعي مرتبط با دفاع مقدس دارد. عبدالله باكيده تلاش كرده قصه اي آشنا و تكراري را در دل ماجراهايي روايت كند كه با جنگ ارتباط دارند. جنگ، بستري ايجاد مي كند تا نوجوان هاي هور، زندگي كردن را ياد بگيرند و با فاصله گرفتن از دوران نوجواني و كم تجربگي، بالغ شوند. با اين كه جنگ مي تواند بستر جذابي براي خلق موقعيت هاي تازه و حادثه اي در دل يك داستان پرتعليق را فراهم كند، اما بچه هاي هور از اين امتياز به درستي استفاده نكرده است.
شروع جنگ در دهكده  اي كوچك و برهم خوردن نظم زندگي اهالي دهكده كه درگير موضوع بازگشت خالد(عليرضا اسيوند)بوده اند، به راحتي مي توانست تعليق و هيجان در داستان ايجاد كند اما بيننده با ديدن صحنه هاي مختلف، هيچ احساس خاصي ندارد. قهرمان ها سمپاتيك نيستند، فضاسازي جعلي و بي هويت است، هيچ چيز قابل باور نيست و همه اينها باعث شده بچه هاي هور نتواند مخاطب جذب كند.
بازيگرها درست انتخاب و هدايت نشده اند. هر كدام بر اساس برداشت شخصي شان از نقش و قابليت و توانايي شان مقابل دوربين رفته اند. كارگردان حتي نتوانسته روي لهجه ها كار كند و بازيگرانش را وادار كند از يك شيوه و روش براي صحبت كردن با لهجه جنوبي صحبت كنند. در دهكده اي كوچك و كم جمعيت، هر كدام از شخصيت ها با لهجه اي خاص و منحصربه فرد صحبت مي كنند!
كارگرداني بچه هاي هور براي عبدالله باكيده امتيازي به شمار نمي رود. باكيده پس از چند تجربه سريال سازي، همچنان در شناخت رسانه تلويزيون و مختصاتش با مشكل روبه رو است.
* سايه سكوت
انبوه كليشه ها
سايه سكوت چند سال دير ساخته شده؛ ساختار تصويري مجموعه، كهنه و ازمد افتاده است. فيلمنامه، داستاني تكراري و كليشه اي را روايت مي كند، اما فيلمنامه نويس حتي در بيان اين قصه كه بارها گفته شده، موفق نيست و اصول و چارچوب هاي ساده قصه گويي را هم رعايت نكرده. سايه سكوت به همان اندازه كه در قصه گويي مشكل دارد، از نظر كارگرداني هم با ضعف هاي زيادي روبه رو است.
آدم هاي بد قصه كه در خباثت و حيله گري دست كمي از شيطان ندارند، مدام در حال قهقهه زدن هستند! (ساده ترين تصويري كه از بدمن ها در ذهن نقش مي بندد). آنها ويژگي شخصيتي خاصي ندارند و همان قدر بي هويت هستند كه شخصيت هاي مثبت. شخصيت پردازي ضعيف باعث شده جدال و رودررويي دو قطب شر و خير، در قصه نمودي پيدا نكند و تأثيري روي مخاطب نگذارد. همان طور كه اشاره شد سايه سكوت يادآور مجموعه هاي ضعيف دهه60 و اوايل دهه70 تلويزيون است؛ مجموعه اي شعاري با پيام هاي اخلاقي گل درشت درباره فرجام زياده خواهي و حرص  و آز و...؛ از همان مجموعه هايي كه قرار است مخاطبان شان را به انجام كارهاي خوب ترغيب كنند، اما مشكل اصلي اين است كه بينندگان تلويزيون معمولاً  رغبتي براي تماشاي چنين مجموعه هايي ندارند و اصلاً  متوجه نمي شوند كه سازندگان مجموعه هايي از اين دست، چه زحمتي مي كشند تا انواع و اقسام پيام هاي اخلاقي را در دل داستاني كهنه و تكراري جاي دهند!]]>
</TEXT>
</DOC>
<DOC>
<DOCID>HAM2-851017-020</DOCID>
<DOCNO>HAM2-851017-020</DOCNO>
<ORIGINALFILE>/1385/851017/news/_cinema.htm</ORIGINALFILE>
<ISSUE>يكشنبه 17 دي 1385 - سال چهاردهم - شماره4177 - Jan 7, 2007</ISSUE>
<DATE calender="Western">2007-01-07</DATE>
<DATE calender="Persian">1385/10/17</DATE>
<CAT xml:lang="fa">ادب و هنر.هنر.سینما</CAT>
<CAT xml:lang="en">Literature and Art.Art.Cinema</CAT>
<TITLE>
<![CDATA[نگاه
مسير دشوار حفظ محبوبيتسعيد مروتي]]>
</TITLE>
<TEXT>
<![CDATA[مي گويند ستاره هاي سينما نه متعلق به خودشان بلكه متعلق به انبوه طرفداران شان هستند؛ كساني كه توقع دارند بازيگر مورد علاقه شان، انتظارات آنها را برآورده كند.
تاريخ سينما را اگر مرور كنيم با بازيگراني مواجه مي شويم كه به خاطر رعايت همين اصل، آن قدر نقش هاي تكراري بازي كرده اند كه علاقه مندشان هم دلزده شده اند؛ كساني كه در پيله نقش هاي كليشه اي پوسيدند و به تدريج جايگاه شان را از دست دادند. در عوض مي توان از ستارگاني هم نام برد كه يك پرسوناي ثابت سينمايي را در تمام كارهايشان حفظ كرده اند، بي آن كه خدشه اي بر جايگاه شان وارد شود.
دسته سومي هم هستند كه در كنار حفظ وجهه ستاره گون شان و حضور در آثار مخاطب محور، ابايي از بازي در كارهاي متفاوت نشان ندادند. گاهي اوقات اين دو مسير در يك نقطه با هم تلاقي پيدا مي كنند كه براي بازيگر، بهترين موهبت است؛ اين كه در فيلمي بازي كني كه هم مردم دوستش داشته باشند و هم منتقدان و اهل فن.
نكته ديگر، مسأله تداوم است. خيلي ها با گل كردن يك مجموعه طنز تلويزيوني، يك شبه به شهرت و محبوبيت رسيدند و حالا ديگر كسي آنها را به جا نمي آورد. اين محبوبيت هاي مقطعي را نمي توان جدي گرفت. بازيگر بايد از خودش مراقبت كند. كسي كه بعد از يك كار درخشان سينمايي، در بدترين و نازل ترين سريال هاي تلويزيون بازي مي كند نشان مي دهد كه اخلاق ستاره بودن را نمي داند.
امين حيايي از معدود بازيگران سينماي ايران است كه در طول اين سال ها توانسته هم جايگاه خود را به عنوان بازيگري كه مردم دوستش دارند حفظ كند و هم در كارهاي متفاوت حضور يابد. در حد مقدور و ممكن، او از خودش مراقبت كرده است.]]>
</TEXT>
</DOC>
<DOC>
<DOCID>HAM2-851017-021</DOCID>
<DOCNO>HAM2-851017-021</DOCNO>
<ORIGINALFILE>/1385/851017/news/_cinema.htm</ORIGINALFILE>
<ISSUE>يكشنبه 17 دي 1385 - سال چهاردهم - شماره4177 - Jan 7, 2007</ISSUE>
<DATE calender="Western">2007-01-07</DATE>
<DATE calender="Persian">1385/10/17</DATE>
<CAT xml:lang="fa">ادب و هنر.هنر.سینما</CAT>
<CAT xml:lang="en">Literature and Art.Art.Cinema</CAT>
<TITLE>
<![CDATA[سايه روشن
تحقق يك جشنواره معتبر جهاني سيد محسن هاشمي]]>
</TITLE>
<TEXT>
<![CDATA[پيش از هر چيز نخست بايد از بنيان گذاران جشنواره فيلم فجر ياد و ستايش شان كرد، كه اگر نبود همت عالي آنان، اينك مجالي براي نقد و بررسي كارنامه جشنواره ميسر نبود. نگارنده به عنوان يكي از كساني كه در پنج دوره جشنواره فيلم فجر از نزديك شاهد برنامه ريزي و خود نيز بخشي از آن را اداره كرده است و در دوره اخير(جشنواره بيست و سوم و چهارم)مسئوليت برنامه ريزي و اداره دبيرخانه را برعهده داشته وظيفه مي دانم كه نكاتي را در نقد مطلب تحقق يك جشنواره معتبر داخلي به منظور مستندسازي تاريخ سينماي ايران يادآوري كنم:
1)جشنواره فيلم فجر در سال نخست خود 1361 علاوه بر بخش مسابقه داخلي به نمايش چند فيلم معتبر خارجي به صورت غيررقابتي پرداخت.
2)نخستين سال برپايي بخش مسابقه بين الملل اين جشنواره به دوره شانزدهم، زمان تصدي سيف الله داد در مصدر معاون امور سينمايي وزارت فرهنگ و ارشاد اسلامي باز مي گردد.
3)از زمان تصدي محمد حيدريان بر مسند معاونت امور سينمايي دو بخش مسابقه سينماي آسيا و سينماي معناگرا به بخش مسابقه بين الملل كه از زمان سيف الله داد پديد آمده بود، افزوده شد.(شايان ذكر است تمامي فيلم هاي بخش مسابقه بين الملل آسيا در طي دو سال گذشته دعوت شده و يا خود متقاضي حضور در جشنواره بودند.)
4)همزمان با گسترش ارتباطات رسانه اي اينترنت در دبيرخانه جشنواره و نيز تهيه و ارسال بروشورهاي معرفي جشنواره فيلم فجر به 75 سفارت خانه خارجي مقيم تهران، جشنواره بيست و سوم فجر موفق به دريافت 185 فيلم بلند داستاني از 36 مليت شد كه از اين تعداد 68 فيلم آن در بخش هاي مختلف مسابقه بين الملل و نيز جشنواره جشنواره ها به نمايش درآمدند.
5)در جشنواره بيست و چهارم اين موفقيت با دريافت 10 فيلم بلند داستاني از 41 مليت تكرار و از آن ميان 97 فيلم در بخشهاي مختلف مسابقه جشنواره جشنواره ها و مرور جغرافيا، به نمايش درآمدند.
(يادآوري مي نمايد تمامي فيلم هاي 14 گانه بخش مسابقه سينماي آسيا متقاضي حضور بودند و تنها 2 فيلمساز مجموعه 21 فيلم بخش مسابقه سينماي بين الملل و 5 فيلم از مجموعه 16 گانه مسابقه سينماي معناگرا متقاضي حضور نبودند.)
6)به يقين امسال جشنواره بيست و پنج نيز تعداد فيلم هاي بلند داستاني متقاضي شركت در جشنواره از دو سال گذشته كمتر نخواهد بود و اين بيانگر ظرفيت قابل قبول جشنواره بين المللي فيلم فجر در عرصه جهاني است.
7)در سال گذشته فيلم هايي چون پرونده هاوانا به دليل نرسيدن در زمان مقرر از جدول نمايش جشنواره حذف شدند و البته كه اين اقدام انضباطي در جامعه اي كه نظم در آن يك ناهنجار تلقي مي شود تاوان بزرگي را مي طلبد كه معلوم نيست تا چه ميزان آماده پرداخت آن هستيم؟
8)البته من نيز همچون نويسنده مطلب اميدوارم كه ديگر براي جشنواره بين المللي فيلم فجر فيلم خارجي خريداري شده به نمايش در نيايد(مگر در بخش نمايش هاي ويژه سينمايي و يا جشنواره جشنواره ها)، آنچه كه سال گذشته نيز با تدبير دبير جشنواره عملي گرديد.
از همه اين توضيحات قصد آن داشتم كه نظر نويسنده و مخاطبان محترم آن نشريه وزين را به اين نكته جلب و اميدوار كنم كه جشنواره بين المللي فيلم فجر ظرفيت و قابليت آن را دارد كه حداقل در سطح منطقه و البته قاره آسيا، خوش بدرخشد و جاي شايسته خويش را در عرصه جهاني بيابد.]]>
</TEXT>
</DOC>
<DOC>
<DOCID>HAM2-851017-022</DOCID>
<DOCNO>HAM2-851017-022</DOCNO>
<ORIGINALFILE>/1385/851017/news/_diet.htm</ORIGINALFILE>
<ISSUE>يكشنبه 17 دي 1385 - سال چهاردهم - شماره4177 - Jan 7, 2007</ISSUE>
<DATE calender="Western">2007-01-07</DATE>
<DATE calender="Persian">1385/10/17</DATE>
<CAT xml:lang="fa">علمی فرهنگی.علمی.پزشکی و درمان</CAT>
<CAT xml:lang="en">Science and Culture.Science.Medicine and Remedy</CAT>
<TITLE>
<![CDATA[از آنتي  ژن اختصاصي پروستات چه مي دانيد؟
صداي سرطان در آزمايشگاه
عكس: عليرضا بني عليدكتر بابك هوشمند]]>
</TITLE>
<TEXT>
<IMAGE>/1385/851017/news/009375.jpg</IMAGE>
<![CDATA[
مزيت هاي انجام آزمايش آنتي ژن اختصاصي پروستات
1 - تشخيص زودرس يك سرطان پروستات كه موجب درمان زودرس و جلوگيري از عوارض مي شود.
2 - نتيجه آزمايش منفي موجب آرامش خاطر و رفع نگراني مي شود.
3 - در بيمار مبتلا به بزرگ شدن خوش خيم غده پروستات، باعث پيش بيني پيشرفت و تخميني از حجم پروستات و درمان مي شود.
4 - در افراد با سابقه خانوادگي سرطان پروستات امكان تشخيص زودرس سرطان را فراهم مي نمايد.
معايب انجام آزمايش آنتي ژن
اختصاصي پروستات
1 - در صورتي كه جواب به طور اشتباه مثبت باشد، ممكن است انجام نمونه برداري بي مورد را ايجاب كند كه در اين صورت خطر عفونت و خونريزي از پروستات بالا مي رود.
2 - اضطراب براي گرفتن نتيجه
3 - يك مقدار طبيعي از آنتي ژن اختصاصي پروستات به تنهايي وجود سرطان پروستات را رد نمي كند.
4 - وجود يك مقدار غير طبيعي از آنتي ژن اختصاصي پروستات به تنهايي مطرح كننده سرطان پروستات نيست.
هر 3 دقيقه يك مورد سرطان پروستات در دنيا تشخيص داده مي شود و هر 15 دقيقه يك نفر در اثر اين سرطان جان خود را از دست مي دهد. سرطان پروستات هم از آن سرطان هايي است كه ممكن است تا مراحل پيشرفته علايم قابل توجهي نداشته باشد و به همين دليل، مرگ ومير آن نسبت به خيلي از سرطان هاي ديگر، بيشتر است. اما محققان علوم پزشكي، در برابر هيچ سرطاني دست و پا بسته نيستند. در اين مورد هم، اگرچه سرطان پروستات يك سرطان موذي و مخفي به حساب مي آيد، اما روش هايي براي شناسايي آن پيدا شده است. مهم ترين روش غربالگري اين سرطان، آزمايشي است كه در اكثر درخواست هاي آزمايش چك آپ براي مردان بالاي 40-50 سال هم ديده مي شود. psa نام ماده اي است كه ميزان آن در خون شك به بيماري را براي پزشكان ايجاد مي كند. تا به حال توجهتان به اين مورد در جواب آزمايش هاي پدر يا پدربزرگتان جلب نشده بود؟
****
تا 35 سال پيش، پزشكان خيلي متوجه اهميت سرطان پروستات به عنوان يكي از شايع ترين سرطان ها در مردان نشده بودند. در آن زمان اين بيماري در بسياري از موارد تنها در مراحل پيشرفته اش تشخيص داده مي شد و به همين دليل،  بودند مردان مسني كه پس از كالبدشكافي معلوم نمي شد به خاطر سرطان پروستات مرده اند. تا اينكه نتايج يك بررسي جهاني بر روي كالبد شكافي مردان آلماني، چيني و سوئدي كه ظاهراً به دلايل ديگري فوت كرده بودند دانشمندان را متوجه شيوع فراوان سرطان پروستات كرد. اين بررسي نشان داد 30 درصد از مردان 50 ساله و 80 درصد از مردان 70 ساله داراي سرطان پروستات بوده اند، بدون آنكه از وجود آن خبر داشته باشند.
به همين دليل دانشمندان به دنبال پيدا كردن روش هايي رفتند تا بتوانند به كمك آنها سرطان پروستات را در مراحل اوليه اش شناسايي كرده و از بروز عوارض آن جلوگيري  كنند. كار آساني نبود چون پروستات در نقطه اي قرار دارد كه دسترسي به آن براي معاينه آسان نيست و روش هاي تصويربرداري هم در اين مورد، خيلي قابل اطمينان نيستند. به همين دليل، گروهي از دانشمندان به فكر اين افتادند كه مواد ترشح شده توسط پروستات كه ممكن است در اثر سرطان پروستات در بدن افزايش پيدا كنند را تجزيه و تحليل كنند. يكي از اين دانشمندان يك بيوشيميست به نام دكتر تي  مينگ  سو بود كه به طور جدي در دهه 1970 ميلادي به تحقيق دربارة كشف ماده اي كه از سلول هاي پروستات ترشح مي شود، پرداخت. او در سال 1979 موفق شد يك ماده قندي- پروتئيني(گليكوپروتئين)كه عملكردي شبيه به آنزيم دارد و توسط سلول هاي غده پروستات ترشح مي شود را پيدا كند و آن را آنتي ژن اختصاصي پروستات(psa)ناميد.
نتايج اوليه تحقيقات دكترمينگ بيانگر اهميت بالقوه آنتي ژن اختصاصي پروستات در موارد باليني بودند و نشان دادند كه اگرچه آنتي ژن اختصاصي پروستات ماده اي است كه به طور طبيعي از سلول هاي پروستات ترشح مي شود ولي اندازه گيري آن در خون مي تواند نقش بسيار مهمي در تشخيص سرطان پروستات داشته باشد. با توجه به اثر بسيار مهم آنتي ژن اختصاصي پروستات در شناسايي زودرس مشكلات پروستات، اداره غذا و داروي آمريكا(fda)در سال 1986 آن را به عنوان يك آزمايش مرسوم براي سرطان پروستات مورد تأييد قرار داده آزمايشي كه امروزه پزشكان آن را به طور طبيعي براي بسياري از مردان 50 سال به بالا تجويز مي كنند.
از كجا مي آيد؟
آنتي ژن اختصاصي پروستات يك گليكوپروتئين است كه به طور طبيعي توسط سلول هاي پروستات به داخل مايع مني ترشح مي شود و نقش مهمي در سياليت آن دارد. همين سياليت مايع مني است كه اين اجازه را به اسپرم مي دهد تا به راحتي در داخل آن حركت كند. قسمت خيلي كمي از اين ماده در خون مردان وارد مي شود اما تحقيقات نشان داده كه ميزان آن در اثر سرطان پروستات و برخي مشكلات پروستاتي ديگر افزايش مي يابد. در واقع عمده آنتي ژن اختصاصي پروستات ترشح شده به داخل مايع پروستاتي(كه قسمتي از مايع مني را تشكيل مي دهد)رفته و مقدار كمي از آن به داخل خون مي رود. در واقع، ميزان اين آنتي ژن در مايع پروستاتي بسيار بيشتر از ميزان آن در خون است. مواردي نظير سرطان، التهاب و بزرگ شدن خوش خيم غده پروستات و با ايجاد اشكال در ساختمان غده پروستات موجب به هم ريختن نظم و ترتيب سلول هاي پروستاتي مي شوند و نتيجه اين حالت نشت آنتي ژن اختصاصي پروستات به داخل رگ  هاي خوني اطراف آن است كه باعث افزايش اين ماده در خون مي شود. در واقع هر چه تخريب پروستات بيشتر باشد، نشت آنتي ژن اختصاصي پروستات به داخل خون هم بيشتر خواهد بود.
مقدار طبيعي آنتي ژن پروستات در بدن
به طور كلي آزمايشگاه ها مقدار طبيعي آنتي ژن اختصاصي پروستات بر اساس نانوگرم در هر ميلي ليتر از خون محاسبه مي كنند. البته دانشمندان متوجه شده اند كه مقدار اين ماده با بالا رفتن سن افزايش پيدا مي كند و به همين دليل در هر سني ميزان خوني خاصي به عنوان مقدار طبيعي در نظر گرفته مي شود. بر اين اساس مقدار طبيعي آنتي ژن اختصاصي پروستات در افراد 49-40 ساله در حدود 5/2، در افراد 59-50 ساله 5/3، در 69-60 ساله ها 5/4 و در افراد مسن تر از 70 سال در حدود 5/6 نانوگرم در هر ميلي خون است. اگرچه سطوح افزايش يافته آنتي ژن اختصاصي پروستات مي توانند مطرح كننده  حضور سرطان پروستات باشند، اما از آنجا كه همه چيز در اين دنيا نسبي است، ممكن است سرطان حضور داشته باشد، اما مقدار psa طبيعي باشد؛ يا اينكه علي رغم افزايش ميزان اين ماده در داخل خون، سرطان پروستات وجود نداشته باشد.
چه مواردي موجب افزايش اين ماده مي شوند؟
اگر برگه آزمايش آنتي ژن اختصاصي پروستات را گرفتيد و ديديد كه ميزان آن افزايش يافته، نبايد خيلي نگران شويد. زيرا موارد بسياري بر روي سطوح اين ماده در بدن تأثير مي گذارند. بررسي ها نشان داده اند كه غير از سرطان، مقدار آنتي ژن اختصاصي پروستات ممكن است در اثر مواردي همچون عفونت و التهاب پروستات(پروستاتيت)، بزرگ شدن خوش خيم غده پروستات، استرس، دوچرخه سواري شديد قبل از انجام آزمايش و... افزايش پيدا كند. علاوه بر اين، دانشمندان متوجه شده اند كه تنها 30-25 درصد از مرداني كه سطح آنتي ژن پروستاتي بالايي دارند به سرطان پروستات مبتلا هستند. از طرف ديگر، تحقيقات اخير نشان داده اند كه برخي موارد نظير هورمون درماني يا مصرف داروهايي نظير فيناسترايد مي تواند به طور كاذب مقدار آنتي ژن اختصاصي پروستات را تا حتي 50 درصد كاهش دهند. مي دانيد كه فيناسترايد دارويي رايج براي درمان طاسي مردانه است. اما متخصصين به افراد مصرف كننده فيناسترايد توصيه مي  كنند كه حتماً پزشك خود را از مصرف آن  آگاه كنند تا پزشك بتواند با توجه به شرح حال و ساير علائم تفسير درستي از وضعيت پروستات بيمار به دست بياورد.
اهميت آنتي ژن اختصاصي پروستات
با توجه به شيوع فراوان سرطان پروستات در جهان، بسياري از مراكز پزشكي انجام آزمايش آنتي ژن اختصاصي پروستات به منظور غربالگري زودرس سرطان پروستات را توصيه كرده اند. دستورالعمل  انجمن پزشكان آمريكا انجام آزمايش ساليانه آنتي ژن اختصاصي پروستات همراه با معاينه پروستات توسط پزشك را در هر سال براي مردان بالاتر از 50 سال ضروري مي داند. اين دستورالعمل  به مرداني كه داراي سابقه خانوادگي پروستات هستند توصيه مي كند كه غربالگري را از سن 45 سالي شروع كنند.
مواردي كه آزمايش آنتي ژن اختصاصي پروستات مقادير بين 4 تا 10 نانوگرم در هر ميلي  ليتر خون را نشان دهد، به عنوان موارد مشكوك در نظر گرفته شده و توسط سونوگرافي از طريق مقعد و در صورت لزوم، با نمونه برداري از بافت پروستات مشاهده در زير ميكروسكوپ  بررسي مي شوند. البته مجامع پزشكي اروپايي بر اين باورند كه يك غربالگري كامل از نظر سرطان پروستات به مدت هر 4 سال يك بار كافي است. منظور آنها از غربالگري كامل پروستات عبارت است از بررسي آنتي ژن اختصاصي پروستات، معاينه پروستات از طريق مقعد توسط پزشك و بررسي پروستات با استفاده از سونوگرافي از طريق مقعد. آنها معتقدند كه انجام اين موارد به مدت هر 4 سال يكبار كافي بوده و مي تواند به موقع موارد مشكوك را شناسايي كند.
نكته آخر اين كه در صورت تشخيص زودرس سرطان پروستات و انجام درمان توسط جراحي، پرتو درماني، هورمون  درماني، شيمي درماني يا تركيبي از اينها، باز مي توان از آنتي ژن اختصاصي پروستات به عنوان شاخصي براي پيگيري بيماران مبتلا به سرطان پروستات به منظور بررسي عود مجدد بيماري استفاده كرد.]]>
</TEXT>
</DOC>
<DOC>
<DOCID>HAM2-851017-023</DOCID>
<DOCNO>HAM2-851017-023</DOCNO>
<ORIGINALFILE>/1385/851017/news/_diet.htm</ORIGINALFILE>
<ISSUE>يكشنبه 17 دي 1385 - سال چهاردهم - شماره4177 - Jan 7, 2007</ISSUE>
<DATE calender="Western">2007-01-07</DATE>
<DATE calender="Persian">1385/10/17</DATE>
<CAT xml:lang="fa">علمی فرهنگی.علمی.پزشکی و درمان</CAT>
<CAT xml:lang="en">Science and Culture.Science.Medicine and Remedy</CAT>
<TITLE>
<![CDATA[محققان مي گويند]]>
</TITLE>
<TEXT>
<![CDATA[لبنيات پرچرب
عليه چاقي عمل مي كند
گروه سلامت- براي بعضي از افراد چاقي كه مي خواهند لاغر كنند، اولين قدم براي لاغر شدن، حذف شير و ماست پرچربي است. حالا محققان مي گويند لبنياتي كه چربي كامل دارند، ممكن است بتوانند از اضافه وزن جلوگيري كنند.
به گزارش رويترز محققان سوئدي 19 هزار زن ميانسال(بين 40 تا 55 ساله)را براي مطالعه شان انتخاب كردند، كساني كه حداقل روزي يك وعده شير يا پنير با چربي كامل مصرف مي كردند. آنها اين گروه از زنان را به همراه گروه ديگري كه از لحاظ سن و وزن مشابه آنها بودند، اما كمتر از اين نوع لبنيات مصرف مي كردند، به مدت 9 سال پي گيري كردند. مقايسه اين دو گروه نشان داد گروه اول، يعني آنها كه لبنيات را با چربي اش مي خوردند، كمتر وزن اضافه كرده بودند.
هنوز چگونگي اين تأثير مشخص نشده ولي گروهي از بررسي هاي اخير، از جمله همين مطالعه، نشان مي دهد كه چربي موجود در شير، ماست و پنير، سوخت و ساز ساير چربي ها را به شكل مثبتي كنترل و تنظيم مي كند.
البته محققان مؤسسه تحقيقاتي كارولينسكاي استكهلم كه اين بررسي ها را انجام داده اند مي گويند اين مطالعه فقط در زنان بوده و ممكن است در مردان درست درنيايد. ضمن اين كه ممكن است مصرف لبنيات در اين افراد نشانه اي از ساير رفتارهاي مثبت و درست آنها در زندگي شان باشد.
بازماندگان جنگ بيشتر در معرض خطر بيماري قلبي اند
گروه سلامت- اتفاقات سخت و سنگين زندگي ممكن است روي سلامت قلب هم تاثير بگذارند. اين را محققاني گفته اند كه روي سربازان قديمي آمريكايي مطالعه مي كردند. آنها مي گويند مردان مسني كه دچار اختلال رواني به نام تنش پس از ضايعه يا ptsd هستند، بيشتر ممكن است به بيماري قلبي مبتلا شوند.
به گزارش خبرگزاري يونايتدپرس، پژوهشگران دانشكده بهداشت عمومي هاروارد در بوستون، اطلاعات يك هزار و???مرد را بررسي كردند؛ افرادي كه همگي ساكن منطقه بوستون بودند و سابقه حضور در جنگ جهاني دوم را هم داشتند. نتايج اين مطالعه نشان داد آنها كه بيشتر از سايرين دچار تنش هاي طولاني و نشانه هاي اختلال تنش پس از ضايعه بودند، بيشتر در معرض خطر ابتلا به بيماري عروق كرونر قلب هستند.
اين يعني قرار گرفتن در معرض اضطراب و تنش طولاني نه تنها خطر بروز مشكلات جدي سلامت رواني را افزايش مي دهد بلكه باعث بيماري هاي مختلف جسمي هم مي شود. اين مطالعه در شماره ژانويه نشريه آرشيو روانشناسي عمومي چاپ شده است.
برچسب پوستي هم پاركينسون را درمان مي كند
گروه سلامت- معمولا افراد مسن دچار آن مي شوند، پس ممكن است مجبور باشند چند تا قرص ديگر را هم همزمان بخورند، حافظه شان هم ممكن است كمي مشكل داشته باشد. پس بهتر است شكل داروي ضدپاركينسون را عوض كرد.
همه اينها دلايلي بود كه باعث شود محققان يك شركت دارويي به فكر بيفتند به جاي قرص هاي معمول، از برچسب هاي دارويي استفاده كنند و آن را روي گروهي از بيماران داوطلب درمان هاي جديد امتحان كنند. اين برچسب ها حاوي مواد شيميايي هستند كه كمبود آنها در دستگاه عصبي انسان، باعث بروز علائم بيماري حركتي پاركينسون مي شود. با استفاده از اين برچسب ها، مواد شيميايي به تدريج آزاد مي شود و جذب بدن بيمار مي شود. به اين ترتيب ديگر نيازي نيست كه او مجبور باشد هر چند ساعت يك بار دارو مصرف كند.
خبرگزاري رويترز كار اين محققان را چنين گزارش مي دهد كه آنها 277 بيمار را در آمريكا و كانادا انتخاب كردند. افرادي كه در مراحل اوليه بيماري پاركينسون بودند. اين بيماران 6 ماه از برچسب پوستي جديد استفاده كردند.
نتيجه، كه در نشريه پزشكي نورولوژي چاپ شده، رضايت بخش بود. بررسي بيماران بعد از اين دوره شش ماهه نشان داد علائم آنها در اين مدت اندكي بهتر شده است. در حالي كه علائم بيماراني كه در وضعيت مشابه بودند و فقط به جاي دارو، به آنها دارونما داده شده بود، در اين شش ماه بدتر شده بود.
انگليسي ها فكر مي كنند به خاطر بدشانسي سرطان مي گيرند
گروه سلامت- البته هيچ دليلي ندارد كه فكر كنيم حساب و كتاب انگليسي ها هميشه درست از آب درمي آيد و آنها هميشه بهترين و كامل ترين نظريه ها را مي دهند. نمونه اش همين مطالعه است كه در يك مركز تحقيقات سرطان در اين كشور انجام شده است.
خبرگزاري رويترز چند روز پيش گزارش داده محققان اين مركز پرسشنامه اي را به 4 هزار نفر از انگليسي ها داده اند و از آنها پرسيده اند به نظر آنها آيا ما مي توانيم براي كمتر مبتلا شدنمان به سرطان كاري بكنيم يا نه.
نتايج به دست آمده نشان مي دهد يك چهارم آنها فكر مي كنند فقط به خاطر بدشانسي مبتلا مي شوند و با هيچ روشي نمي توان جلوي اين اتفاق شوم را گرفت. نكته جالب در اين نتايج آن است كه اين نگرش در آنها كه سيگاري بوده اند شايع تر بوده، طوري كه نيمي از آنها اين طور فكر مي كرده اند. در حالي كه مي دانيم با كنار گذاشتن سيگار و اصلاح شيوه زندگي مي توانيم از نيمي از تمامي انواع سرطان ها جلوگيري كنيم. از شيوه هاي ديگر براي زندگي سالم و در نتيجه پيشگيري از ابتلا به سرطان، مي توان ورزش، داشتن وزن متعادل و تغذيه سالم به همراه مصرف ميوه و سبزيجات به مقدار كافي را نام برد.]]>
</TEXT>
</DOC>
<DOC>
<DOCID>HAM2-851017-024</DOCID>
<DOCNO>HAM2-851017-024</DOCNO>
<ORIGINALFILE>/1385/851017/news/_diet.htm</ORIGINALFILE>
<ISSUE>يكشنبه 17 دي 1385 - سال چهاردهم - شماره4177 - Jan 7, 2007</ISSUE>
<DATE calender="Western">2007-01-07</DATE>
<DATE calender="Persian">1385/10/17</DATE>
<CAT xml:lang="fa">علمی فرهنگی.علمی.پزشکی و درمان</CAT>
<CAT xml:lang="en">Science and Culture.Science.Medicine and Remedy</CAT>
<TITLE>
<![CDATA[پوسيدگي دندان چيست؟
نخ دندان بهتر از مسواك]]>
</TITLE>
<TEXT>
<IMAGE>/1385/851017/news/009378.jpg</IMAGE>
<![CDATA[
دكتر عليرضا آشوري - پوسيدگي دندان شايع ترين بيماري عفوني در كل جهان محسوب مي شود. شايد خيلي ها ندانند كه پوسيدگي دندان يك بيماري عفوني ا ست ولي بايد گفت اين مشكل در اصل به وسيله عملكرد باكتري هاي حفره دهان ايجاد مي شود.
همان طور كه تقريباً همه مي دانند عامل اصلي در بروز پوسيدگي دندان حضور مواد غذايي به خصوص مواد قندي  است. اين مواد، غذاي مناسبي براي باكتري هاي حفره  دهان فراهم مي كنند. باكتري ها با معرف مواد قندي اسيد توليد مي كنند كه اين اسيد آرام آرام ميناي دندان را حل مي كند و باعث تهاجم باكتري ها به عاج دندان مي شود.
نكته مهم اين كه مينا سخت ترين بافت بدن انسان و مقاومت آن دهها برابر بيشتر از استخوان است و اصلي ترين سد مقاومت دندان در برابر پوسيدگي محسوب مي شود. اما در زير اين بافت بسيار سخت عاج قرار دارد كه مقاومت آن در برابر پوسيدگي به مراتب پايين تر از ميناست.
بنابراين در صورتي كه پوسيدگي از مينا وارد عاج شود با سرعتي چندين برابر در عاج نفوذ مي كند و اگر در اين مرحله جلوي گسترش آن گرفته نشود به راحتي پالپ دندان(يا همان بافت مركزي دندان كه شامل عروق و اعصاب است)را درگير مي كند و آن وقت است كه دندان دردهاي شديد آغاز مي شود و چاره اي جز درمان ريشه يا حتي در مواردي كشيدن دندان باقي نمي گذارد. بنابراين براي جلوگيري از پوسيدگي چند راه بيشتر وجود ندارد: يكي از بين بردن باكتري هاي مولد پوسيدگي است.
برخي محققان آزمايش هايي براي توليد واكسن ضدپوسيدگي انجام دادند اما نتايج آن چندان اميدواركننده نبود. حذف كامل باكتري هاي مولد پوسيدگي كار بسيار دشوار يا شايد غيرممكني باشد كه عوارض معرف داروها براي دستيابي به اين هدف به مراتب بيشتر از مزاياي آن است.
راه ديگر حذف مواد قندي از رژيم غذايي ا ست كه كاري دشوار اما عملي  است. تغذيه صحيح، مصرف كم شيريني و شكلات و قند و شكر و بالعكس مصرف زياد ميوه و سبزيجات مي تواند مواد قندي لازم براي ايجاد پوسيدگي را كاهش دهد. اما در بسياري موارد اين امر امكان پذير نيست و طيف وسيعي از افراد جامعه قادر نيستند مواد قندي را در رژيم غذايي خود كاهش دهند. يك روش موثر براي كم كردن اثر مواد قندي، مصرف نكردن يا كم مصرف كردن اين مواد در فواصل بين وعده هاي غذايي  است. توصيه مي شود افراد و به خصوص كودكان مواد قندي را بلافاصله بعد از مصرف وعده غذايي اصلي مصرف كنند و در ميان وعده هاي غذايي از ميوه و سبزيجات استفاده كنند.
اين روش به خصوص زماني موثر است كه هر فرد بلافاصله بعد از مصرف مواد غذايي مسواك بزند تا خرده هاي غذا، از حفره دهان پاك شود تا هم مواد قندي در دسترس باكتري ها قرار نگيرد و هم عامل مهم زمان از باكتري ها گرفته شود. زمان يكي از اصلي ترين عوامل ايجاد پوسيدگي ا ست.
تحقيقات نشان مي دهد كه در صورت وجود مواد قندي، در عرض مدت 20 دقيقه حفره دهان كاملاً اسيدي مي شود.
بنابراين حذف مواد قندي از حفره دهان با روشهاي مكانيكي يعني مسواك و نخ دندان بايد در مدت كوتاهي بعد از صرف غذا صورت گيرد. يكي از نكات مهم در اين زمينه استفاده دقيق از نخ دندان است. مسواك به طور طبيعي سطوح جونده و گونه اي و زباني را پاك مي كند اما قادر به تميز كردن سطوح بين دنداني نيست. معمولاً پوسيدگي در سطوح بين دنداني بي سر و صدا شروع مي شود و حتي ممكن است بيمار متوجه اين پوسيدگي هم نشود چون قابل ديدن نيست و بعضاً علامت خاصي هم ندارد. زماني بيمار متوجه مشكل مي شود كه اغلب پوسيدگي بسيار پيشرفت كرده و حتي به پالپ دندان رسيده است. برخي از دندانپزشكان حتي معتقدند اگر بنا بر انتخاب باشد نخ دندان بر مسواك ارجحيت دارد. اما به رغم اين مطالب فوق اغلب امكان مسواك زدن بعد از مصرف هر وعده مواد قندي وجود ندارد. بهترين كار همان محدود كردن مصرف مواد قندي  است.
در صورتي كه بعد از صرف مواد قندي به مسواك دسترسي نداشتيم خوردن چاي گرم براي حل كردن و شستن مواد قندي مي تواند موثر باشد. حتي چند بار گرداندن آب در دهان هم مي تواند مفيد واقع شود. به هر حال مسواك زدن دست كم دو بار در روز براي پيشگيري از پوسيدگي امري قطعي  است. بهترين زمان براي مسواك زدن شب پيش از خواب(پس از شام)و صبح پس از صرف صبحانه است.]]>
</TEXT>
</DOC>
<DOC>
<DOCID>HAM2-851017-025</DOCID>
<DOCNO>HAM2-851017-025</DOCNO>
<ORIGINALFILE>/1385/851017/news/_ejtem.htm</ORIGINALFILE>
<ISSUE>يكشنبه 17 دي 1385 - سال چهاردهم - شماره4177 - Jan 7, 2007</ISSUE>
<DATE calender="Western">2007-01-07</DATE>
<DATE calender="Persian">1385/10/17</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[جشن غدير در سراسر كشور]]>
</TITLE>
<TEXT>
<IMAGE>/1385/851017/news/009396.jpg</IMAGE>
<![CDATA[
گروه اجتماعي: شهرهاي ايران اسلامي به مناسبت عيد غدير خم، عيد خجسته امامت و ولايت غرق در نور و شادي شد.
شهرهاي مختلف ايران براي برپايي جشن هاي عيد سعيد غدير تدارك وسيعي ديده اند. بازار و فروشگاه ها، مراكز آموزشي و ادارات و نهادهاي مختلف با چراغاني و آويزهاي الوان جلوه خاصي پيدا كرده اند. شهرداريها نيز خيابانهاي شهرها را با ريسه هاي رنگارنگ نورباران كرده اند.در اين ميان شهرهاي مذهبي بويژه شهرهاي مقدس قم و مشهد حال و هوايي ديگر پيدا كرده اند. مردم از اقصي نقاط كشور به اين شهرها آمده تا جشن امامت و ولايت را در كنار مراقد مطهرائمه و معصومين(ع)برپا دارند. مردم شهرهاي قم و مشهد نيز با نقل و شيريني از زوار پذيرايي مي كنند.همچنين همزمان با جشن هاي عيد سعيد غدير با كمك كميته امداد امام خميني(ره)12 هزار عروس و داماد در 19 استان كشور راهي خانه بخت مي شوند.امشب آسمان شهر تهران نيز همزمان با 300 شهر كشور به طور گسترده نور باران مي شود.
با مشاركت ستاد فرماندهي كل قوا و شهرداري تهران و همكاري پايگاه  هاي مقاومت بسيج در مناطق 22 گانه تهران ساعت 20 امشب شهر تهران يكپارچه نورباران خواهد شد.
مهرداد حاجي خاني مدير عامل شركت خدمات رفاهي اجتماعي شهرداري تهران گفت: در روز عيد غدير خم نيز از ساعت 14 تا نماز مغرب و عشاء جشن بزرگ ولايت در تالار وزارت كشور در حضور 5 هزار تماشاگر برپا مي شود.]]>
</TEXT>
</DOC>
<DOC>
<DOCID>HAM2-851017-026</DOCID>
<DOCNO>HAM2-851017-026</DOCNO>
<ORIGINALFILE>/1385/851017/news/_ejtem.htm</ORIGINALFILE>
<ISSUE>يكشنبه 17 دي 1385 - سال چهاردهم - شماره4177 - Jan 7, 2007</ISSUE>
<DATE calender="Western">2007-01-07</DATE>
<DATE calender="Persian">1385/10/17</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[با وجود مصوبه مجلس، تأمين اجتماعي پرداخت حداقل حقوق 200 هزار توماني به بازنشستگان را از تعهدات خود نمي داند
كشمكش مجلس و تأمين اجتماعي بر سر افزايش حقوق بازنشستگان]]>
</TITLE>
<TEXT>
<![CDATA[گروه اجتماعي- كشمكش بين مجلس و سازمان تأمين اجتماعي بدنبال شكايت يكي از نمايندگان عضو كميسيون اصل 90 مجلس از تأمين اجتماعي به دليل عدم افزايش حقوق بازنشستگان بالا گرفت.
بنابراين گزارش در حالي كه مجلس بر افزايش حداقل مستمري بازنشستگان تأمين اجتماعي به ميزان 200 هزار تومان همانند بازنشستگان كشوري و لشكري تأكيد دارد، سازمان تأمين اجتماعي افزايش حداقل مستمري بازنشستگان تامين اجتماعي را جزو تعهدات خود نمي داند.
شكايت عضو كميسيون اصل 90 از سازمان تأمين اجتماعي در كميته فرهنگي در حال پيگيري است.
سيد علي رياض، نماينده مردم تهران در مجلس شوراي اسلامي، با اعلام اين خبر به همشهري گفت: بررسي وضعيت ترميم حقوق بازنشستگان سازمان تأمين اجتماعي پس از وصول در كميسيون اصل 90 براي انجام كارشناسي به كميته فرهنگي، رفاهي و اجتماعي اين كميسيون ارجاع داده شد.
رياض كه رياست كميته فرهنگي رفاهي اجتماعي را
بر عهده دارد با اشاره به نارضايتي و وصول شكايات از جانب مردم افزود: مردم به شيوه هاي گوناگون به طرح شكاياتي
در زمينه عدم افزايش مستمري بازنشستگان پرداخته اند
و اين شكايات در ديدارهاي مردمي نمايندگان با مردم حوزه انتخابيه و نيز در مكاتباتي كتبي كه مردم با نمايندگان حوزه شان دارند به كرات مطرح شده است.
به گفته اين نماينده مجلس شوراي اسلامي تكرار اين نوع نارضايتي سبب دقت بيشتر نمايندگان در اين زمينه شده است تا آنجا كه چند تن از نمايندگان نيز درباره لزوم حل هرچه سريع تر اين مشكل در صحن علني مجلس به مسئولين تذكر داده اند.
سيد علي رياض كه خود نيز چندي قبل براي برقراري مستمري 200 هزار توماني بازنشستگان به وزير رفاه تذكر داده بر اين باور است كه به  بي اثر بودن تذكرات داده شده در اين زمينه سبب شده تا اين بار كار به شكل شكايت دنبال شود.
او با اشاره به اين كه بدون راه حل ماندن اين مسأله تاكنون سؤال برانگيز است گفت: در بسياري موارد مشكلات مطرح شده با تذكر نمايندگان مجلس در صحن علني به دستگاه هاي مسئول حل شده است اما در اين مورد خاص حل نشده ماندن اين موضوع براي ما جاي سؤال دارد.
نماينده مردم تهران در مجلس شوراي اسلامي با تأكيد بر اين كه اين شكايت به قصد محكوم كردن دستگاه يا سازمان خاصي نيست افزود: اين شكايت از سوي يكي از اعضاي كميسيون اصل 90 طرح شده و ما تنها به اميد اين كه راهي مناسب براي حل نهايي مشكل بازنشستگان سازمان تأمين اجتماعي پيدا شود در پيگيري آن تلاش مي كنيم.
فرصتي دوباره
با وجود اين اظهار نظر از سوي نماينده مجلس شوراي اسلامي مسئولان سازمان تأمين اجتماعي معتقدند كه پرداخت حداقل مستمري 200 هزار توماني از تعهدات اين سازمان نيست.
علي اصغر ابراهيم آبادي، معاون مديرعامل سازمان تأمين اجتماعي در امور حقوقي مجلس، در اين باره گفت: شكايت مطرح شده تاكنون به سازمان تأمين اجتماعي نرسيده است و اين سازمان از طريق رسانه ها از طرح اين شكايت مطلع شده است و در صورتي كه چنين شكايتي مطرح شده باشد بر اساس روال معمول سازمان تأمين اجتماعي يك ماه فرصت دارد تا به سؤال نمايندگان پاسخ دهد.
ابراهيم آبادي در توضيح اين كه چرا سازمان تأمين اجتماعي پس از تكليف كردن مجلس هنوز هم اقدام لازم براي افزايش حقوق بازنشستگان را انجام نداده است افزود: افزايش حقوق بازنشستگان در حوزه وظايف سازمان تأمين اجتماعي تعريف نشده است. اين سازمان همه ساله بر اساس آيين نامه از پيش تعيين شده حقوق بازنشستگان را تعيين و در پرداخت آن را تعهد مي كند اما افزايش حداقل مستمري به 200 هزار تومان از تعهدات سازمان نيست و بر اساس قانون، سازمان تامين اجتماعي موظف به پرداخت اين پول نيست.
مشاور امور حقوقي و مجلس سازمان تأمين اجتماعي با اشاره به بند 11 بحث تغييرات بودجه سال 85 با منظور شدن 6200 ميليارد ريال بودجه براي بازنشستگان گفت: بر اساس مصوبه مجلس اين مبلغ تنها به ترميم حقوق بازنشستگان كشوري و لشكري اختصاص يافته است و از مبلغ ياد شده هيچ بخشي به بازنشستگان سازمان تأمين اجتماعي تعلق نگرفته است، به همين دليل مستمري بازنشستگان سازمان تأمين اجتماعي در اين بودجه هيچ سهمي ندارد.
بازنشستگان
ابتداي امسال همزمان با ترميم حقوق بازنشستگان كشوري و لشكري بر اساس دستور مصوبه مجلس شوراي اسلامي، بازنشستگان سازمان تأمين اجتماعي نيز خواستار افزايش حقوق خود شدند.
پس از طرح اين خواسته تاكنون و با وجود تأكيد بسياري از مسئولين و نمايندگان مجلس شوراي اسلامي اجراي اين خواسته با موانع زيادي روبه رو شده تا آنجا كه مسئوليت اين ترميم حقوق از دولت به سازمان تاأمين اجتماعي و از سازمان تأمين اجتماعي به دولت به تناوب پاس داده مي شود.
در گيرودار اين كشمكش غلامحسين الهام، سخنگوي دولت، اظهار اميدواري كرد كه بازنشستگان سازمان تأمين اجتماعي نيز هرچه زودتر از مزاياي اين ترميم حقوق بهره مند شوند. اين اظهار اميدواري در كنار اظهارات ساير مسئولين سبب شد تا بازنشستگان سازمان تأمين اجتماعي بيش از پيش اميدوار شوند و در پي آن ترميم حقوق را حق خود بدانند و بر به دست آوردن آن پافشاري كنند. نمايندگان مجلس شوراي اسلامي نيز تلاش خود را براي دستيابي بازنشستگان به اين حق به كار بستند؛ با اين همه در حالي كه ماههاي پاياني سال جاري به سرعت سپري مي شوند، هنوز نتيجه اي در اين زمينه به بار ننشسته است.
نزديك شدن به روزهاي پاياني سال در حالي كه هنوز هيچ نتيجه اي به دست نيامده است اين فكر را در ميان مردم تقويت كرد كه دستيابي به اين حق مشمول قانون مرور زمان شده و مي رود تا به فراموشي سپرده شود.
اقدام حسين اسلامي، نماينده مردم ساوه در مجلس شوراي اسلامي و رئيس كميته اقتصادي كميسيون اصل 90، در اين روزها سبب به جريان انداختن دوباره اين پرونده شده است و به نظر برخي اعضاي اين كميسيون طرح اين شكايت مي تواند يكي از سرآغازها براي پيگيري جدي اين مشكل باشد.]]>
</TEXT>
</DOC>
<DOC>
<DOCID>HAM2-851017-027</DOCID>
<DOCNO>HAM2-851017-027</DOCNO>
<ORIGINALFILE>/1385/851017/news/_ejtem.htm</ORIGINALFILE>
<ISSUE>يكشنبه 17 دي 1385 - سال چهاردهم - شماره4177 - Jan 7, 2007</ISSUE>
<DATE calender="Western">2007-01-07</DATE>
<DATE calender="Persian">1385/10/17</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[افزايش 50  درصدي ثبت اختراعات در كشور]]>
</TITLE>
<TEXT>
<![CDATA[گروه اجتماعي- اختراعات ثبت شده در 9 ماهه سال 1385 در مقايسه با مدت مشابه سال 1384، پنجاه درصد افزايش داشته است. از فروردين تا آذر سال جاري تعداد 3هزار و 710 اختراع در اداره مالكيت صنعتي سازمان ثبت اسناد و املاك كشور به ثبت رسيده است كه در مقايسه با مدت مشابه سال قبل با ثبت 2هزار و 200 اختراع، 50  درصد افزايش را نشان مي دهد.]]>
</TEXT>
</DOC>
<DOC>
<DOCID>HAM2-851017-028</DOCID>
<DOCNO>HAM2-851017-028</DOCNO>
<ORIGINALFILE>/1385/851017/news/_ejtem.htm</ORIGINALFILE>
<ISSUE>يكشنبه 17 دي 1385 - سال چهاردهم - شماره4177 - Jan 7, 2007</ISSUE>
<DATE calender="Western">2007-01-07</DATE>
<DATE calender="Persian">1385/10/17</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[وزير رفاه: اصراري به اخذ مطالبات از دولت نداريم
عضو شوراي عالي تأمين اجتماعي:دولت بايد بدهي خود را به تأمين اجتماعي بپردازد]]>
</TITLE>
<TEXT>
<![CDATA[گروه اجتماعي- دولت بايد در تنظيم بودجه هاي سالانه خود پرداخت بدهي تأمين اجتماعي را نيز لحاظ كند و در موعد مقرر نيز آن را بپردازد.
محمد اشرفي، عضو شوراي عالي تأمين اجتماعي، با بيان اين جملات دولت را موظف به پرداخت بدهي اش به سازمان تأمين اجتماعي كرده است.
بنا بر خبري كه فارس منتشر كرده است اين عضو شوراي عالي تأمين اجتماعي بيشترين بدهي دولت را بابت پرداخت 3 درصد حق بيمه كارگران و كاركنان كارگاه هاي دولتي و بخشي از آن را هم مربوط به قوانين مختلفي چون قانون نوسازي صنايع عنوان كرد.
در حالي عضو شوراي عالي تأمين اجتماعي دولت را به پرداخت بدهي اش به سازمان تأمين اجتماعي در سال جاري ملزم كرده است كه عبدالرضا مصري، وزير رفاه و تأمين اجتماعي، در آخرين روز از هفته گذشته گفت:اصراري به اخذ اين مطالبات نيست.
به گزارش مهر او روز پنج شنبه در جمع خبرنگاران در اهواز در باره بدهي  دولت به تأمين اجتماعي گفت:  ميزان ريالي اين تعهدات 45 هزار ميليارد ريال است اما با اين وجود اولويت اول در وزارت رفاه اعطاي سهام عدالت به اقشار نيازمند است و به همين منظور اصراري در اخذ اين مطالبات تا تحقق پروژه عظيم سهام عدالت نيست.
يكي از نمايندگان مجلس اما از دولت خواسته است كه در كنار توزيع سهام عدالت فكري هم به حال بدهي اش به سازمان تأمين اجتماعي بكند.
بر اساس خبر روابط عمومي سازمان تأمين اجتماعي رمضانعلي صادق زاده نماينده مردم رشت در اين باره گفت: به نظر مي رسد كه دولت در كنار توزيع سهام عدالت بهتر است كه بدهي خود را هم به تأمين اجتماعي بپردازد . بايد توجه كنيم كه وقتي بنيه مالي تأمين اجتماعي قوي و خوب بشود و خدمات بهتري به بيمه شدگان و مستمري بگيران زير پوشش خود مي پردازد و اين باعث رفاه اجتماعي مي شود.]]>
</TEXT>
</DOC>
<DOC>
<DOCID>HAM2-851017-029</DOCID>
<DOCNO>HAM2-851017-029</DOCNO>
<ORIGINALFILE>/1385/851017/news/_ejtem.htm</ORIGINALFILE>
<ISSUE>يكشنبه 17 دي 1385 - سال چهاردهم - شماره4177 - Jan 7, 2007</ISSUE>
<DATE calender="Western">2007-01-07</DATE>
<DATE calender="Persian">1385/10/17</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[مرگ1760 بيمار ايدزي
شمار مبتلايان به ايدز در كشور از 14هزار نفر گذشت]]>
</TITLE>
<TEXT>
<![CDATA[ايسنا: بر اساس آخرين آمار، شمار مبتلايان به ايدز شناسايي شده در كشور تا اول دي به 14 هزار و90 نفر رسيد كه از اين ميزان يكهزار و 760 نفر به علت ابتلا به ايدز جان خود را از دست دادند.
از 14 هزار و 90 نفر مبتلا به hiv و ايدز شناسايي شده تا كنون 13 هزار و 308 نفر مرد(4/94 درصد)و 782 نفر زن( 6/5 درصد)هستند. همچنين از 864 فرد مبتلا به ايدز(مرحله نهايي بيماري)در كشور، 789 نفر مرد(3/91 درصد)و 75 نفر زن(7/8 درصد)هستند. بر پايه اين گزارش آماري، تعداد فوت شدگان بر اثر ابتلا به ايدز تا كنون يكهزار و 760 نفر گزارش شده كه از اين تعداد يكهزار و 695 نفر(3/96 درصد)مرد و 65 نفر(7/3 درصد)زن هستند.
بر اساس آمار نهايي مبتلايان به hiv / ايدز، بر حسب جنس و سن، در رده سني 25 تا 34 سال 4 هزار و 407 نفرمبتلا به hiv / ايدز(8/40 درصد)بيشترين مبتلا قرار دارند و رده سني 35 تا 44 سال با 3 هزار و 338 مبتلا(9/30 درصد)در مرحله بعدي به لحاظ فراواني ابتلاست.
راه انتقال غالب در مبتلايان به hiv / ايدز شناسايي شده در كشور اعتياد تزريقي(9/64 درصد)و سپس راه انتقال نامشخص(5/25 درصد)، آميزشي(5/7 درصد)دريافت خون و فرآورده هاي خوني(7/1 درصد) و بالاخره مادر به كودك 5/0 درصد است.
بر اساس موارد ابتلا به hiv / ايدز بر حسب راه انتقال و سن نيز در رده سني 25 تا 34 سال راه انتقال به ترتيب اعتياد تزريقي، نامشخص، آميزشي، دريافت خون و فرآورده هاي خوني و بالاخره مادر به كودك گزارش شد.
اين در حاليست كه در رده سني 35 تا 44 سال نيز اعتياد تزريقي، راه انتقال نامشخص، آميزشي و بالاخره دريافت خون و فرآورده هاي خوني به ترتيب راه هاي انتقال غالب گزارش شده است.
راه انتقال غالب در فوت شدگان بر اثر ابتلا به ايدز به ترتيب اعتياد تزريقي(1/72 درصد)، راه انتقال نامشخص(5/10 درصد)، آميزش(7/9 درصد)، دريافت خون و فرآورده هاي خوني(1/7 درصد)و بالاخره از مادر به كودك(6/0 درصد)گزارش شده است.]]>
</TEXT>
</DOC>
<DOC>
<DOCID>HAM2-851017-030</DOCID>
<DOCNO>HAM2-851017-030</DOCNO>
<ORIGINALFILE>/1385/851017/news/_ejtem.htm</ORIGINALFILE>
<ISSUE>يكشنبه 17 دي 1385 - سال چهاردهم - شماره4177 - Jan 7, 2007</ISSUE>
<DATE calender="Western">2007-01-07</DATE>
<DATE calender="Persian">1385/10/17</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[بهاي دارو تا آخر امسال افزايش نمي يابد]]>
</TITLE>
<TEXT>
<![CDATA[ايرنا: معاون غذا و داروي وزارت بهداشت، در پي شايعاتي در باره افزايش بهاي برخي داروها، گفت: بهاي دارو تا آخر امسال افزايش نخواهد يافت. رسول ديناروند افزود: در حال حاضر چهار هزار قلم دارو در فهرست دارويي كشور موجود است كه بهاي آنها تغيير نمي يابد.
به گفته وي، يكي از سياست هاي اين معاونت ثابت نگه داشتن قيمت دارو با توافق توليدكنندگان داخلي و كميته قيمت گذاري دارو براي حداقل يك سال است. وي تصريح كرد: تغيير قيمت دارو در موارد استثنايي از جمله زمان هاي بحران دارو در داخل و يا در جهان است كه با بررسي كميته قيمت گذاري، قيمت دارو تغيير مي يابد. معاون وزير بهداشت با اشاره به اينكه يك درصد از سهم هزينه خانوارها، صرف خريد دارو مي شود، گفت: سرانه قيمت دارو در كشور حدود???هزار ريال است كه در مقايسه با كشورهاي ديگر همچون آمريكا كه سرانه قيمت دارو???دلار بوده، ايران ارزان ترين كشور در اين زمينه است.
ديناروند افزود: هم اكنون??درصد داروي مورد نياز در كشور توليد مي شود و فقط چهار درصد دارو كه براي بيماران خاص است، وارداتي است. وي هزينه ارزي براي توليدات داخلي دارو را???ميليون دلار اعلام كرد و گفت???ميليون دلار نيز صرف هزينه واردات دارو به كشور مي شود و به دليل اينكه داروهاي وارداتي گران تر از داروهاي داخلي است، مردم هزينه بسياري را صرف خريد دارو مي كنند.]]>
</TEXT>
</DOC>
<DOC>
<DOCID>HAM2-851017-031</DOCID>
<DOCNO>HAM2-851017-031</DOCNO>
<ORIGINALFILE>/1385/851017/news/_ejtem.htm</ORIGINALFILE>
<ISSUE>يكشنبه 17 دي 1385 - سال چهاردهم - شماره4177 - Jan 7, 2007</ISSUE>
<DATE calender="Western">2007-01-07</DATE>
<DATE calender="Persian">1385/10/17</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[كتاب همشهري و يادآوري خوانندگان]]>
</TITLE>
<TEXT>
<![CDATA[ظرف2 روز اخير بسياري از خوانندگان محترم همشهري از طريق تماس تلفني يا اي ميل اعلام داشته اند، كتاب همشهري را كه همراه روزنامه همشهري پنجشنبه هر هفته توزيع مي شود، دريافت نكرده اند. با تشكر از توجه و يادآوري بهنگام، به اطلاع اين گروه از خوانندگان همشهري مي رسانيم كه مراتب از طريق شبكه توزيع روزنامه پيگيري شده است و اميدواريم با همكاري مسئولان توزيع و متصديان زحمتكش دكه هاي فروش روزنامه در سطح شهر تهران، اين مشكل براي اين هفته و هفته هاي آتي برطرف شود.]]>
</TEXT>
</DOC>
<DOC>
<DOCID>HAM2-851017-032</DOCID>
<DOCNO>HAM2-851017-032</DOCNO>
<ORIGINALFILE>/1385/851017/news/_ejtem.htm</ORIGINALFILE>
<ISSUE>يكشنبه 17 دي 1385 - سال چهاردهم - شماره4177 - Jan 7, 2007</ISSUE>
<DATE calender="Western">2007-01-07</DATE>
<DATE calender="Persian">1385/10/17</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[با مردم]]>
</TITLE>
<TEXT>
<![CDATA[توجه به توسعه پايدار
معمولاً هنگام بروز مشكل در بخش انرژي، توسعه شهرنشيني و افزايش جمعيت از دلايل اصلي و مهم اعلام مي شود كه در هر مورد، مسئوليت متوجه دستگاه هاي ذي ربط است زيرا سال هاست كارشناسان مي گويند روند توسعه در بخش هاي مختلف بايد پايدار باشد تا از كمبودها و آلودگي محيط زيست و آسيب رسيدن به منابع طبيعي كشور جلوگيري شود اما متأسفانه به اين هشدارها كمتر توجه شده است.
صادقي /دانشجوي منابع طبيعيساري
نرخ هاي متفاوت
تاكسي هاي فعال در خط سه راه آدران- خيابان شهيد رجايي از مسافران، كرايه هاي متفاوتي مي گيرند و ضابطه و مقررات خاصي وجود ندارد. ساماندهي كرايه ها در اين مسير ضروري است.
كريم كريمي نژاد- تهران
سالن به جاي چادر
پيشنهاد مي كنم مسئولان محترم فرودگاه بين المللي امام خميني، ترتيبي اتخاذ نمايند كه استقبال از زائران محترم خانه خدا، در يك سالن سرپوشيده و گرم صورت بگيرد. در حال حاضر يك چادر بدون امكانات رفاهي براي اين كار اختصاص داده شده است كه وضع رضايت بخشي ندارد.
شهروند ساكن خيابان معلم از تهران
تصرف چشمه ها در كرمانشاه
چشمه  هاي آب شيرين كرمانشاه كه بيشتر در حومه اين شهر واقع شده و روزگاري زبانزد بود، توسط اشخاص حقيقي و حقوقي تصرف شده و امكان دسترسي عموم مردم به آنها وجود ندارد؛ در حالي كه چشمه ها از ديرباز جزء انفال بوده و متعلق به همه مردم است و نبايد تحت مالكيت اشخاص حقيقي و يا حقوقي درآيد.
ش. باوندي پور- كرمانشاه
خطر افزايش حاشيه نشيني
@ افزايش جمعيت حريم شهرها يا در واقع همان حاشيه نشينان تا 80 برابر(برابر آنچه در اخبار رسانه ها اعلام شده)هشداردهنده است؛ به ويژه براي كلانشهر تهران كه جرائم و بزهكاري با وجود تلاش هاي مجدانه دستگاه هاي مسئول رو به تزايد است. رشد حاشيه نشيني، يك تهديد محسوب مي شود. با هماهنگي همه دستگاه ها، بايد در استان هاي محروم كشور زمينه بيشتر كار و اشتغال فراهم شود تا مردم، ناگزير از مهاجرت به تهران و انتخاب حاشيه نشيني همراه با فقر و پيامدهاي سوء آن نباشند.
مظفر راستگو- كرج
پيشنهاد به امدادگران مصدومان حوادث
@ بيشتر مصدومان حوادث رانندگي در شهر تهران به ويژه آناني كه از ناحيه سر دچار مصدوميت مي شوند، معمولاً در لحظه هاي اول حادثه به دليل ضربه عصبي(شوك ها)دچار فراموشي موقت مي شوند و ممكن است به سؤالات ماموران محترم اورژانس نيز پاسخ درستي ندهند. در اين قبيل موارد علاوه بر تلاش هايي كه براي جراحات جسمي آسيب ديده صورت مي گيرد، بايد وضعيت روحي وي نيز درك شود تا بدون پرس وجوهايي كه مصدوم پاسخ درستي به آنها نمي دهد، به مركز درماني انتقال يابد.
مهران برخورداري- تبريز]]>
</TEXT>
</DOC>
<DOC>
<DOCID>HAM2-851017-033</DOCID>
<DOCNO>HAM2-851017-033</DOCNO>
<ORIGINALFILE>/1385/851017/news/_ejtem.htm</ORIGINALFILE>
<ISSUE>يكشنبه 17 دي 1385 - سال چهاردهم - شماره4177 - Jan 7, 2007</ISSUE>
<DATE calender="Western">2007-01-07</DATE>
<DATE calender="Persian">1385/10/17</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[رئيس سازمان زندان هاي تهران:
كمتر از 10 درصد زندانيان در استان تهران تحت مراقبت بعد از خروج هستند]]>
</TITLE>
<TEXT>
<![CDATA[فارس: رئيس سازمان زندان هاي استان تهران گفت: به دليل مشكل كمبود بودجه ، تنها كمتر از 10 درصد زندانيان در استان تهران تحت مراقبت هاي پس از خروج قرار دارند.
سهراب سليماني افزود: در راستاي مراقبت هاي بعد از خروج، توسط كمك دولت حداكثر 3 ميليون تومان جهت اشتغال زندانيان به آنها وام پرداخت مي شود كه متاسفانه به دليل عدم ابلاغ آئين نامه اشتغال مبني بر اعلام بانك عامل هيچ گونه وامي در سال جاري به زندانيان پرداخت نشده است.
وي با اشاره به اقدامات صورت گرفته در مورد مراقبت هاي پس از خروج از زندان گفت: علاوه بر پرداخت وام اشتغال در خصوص مراقبت هاي پس از خروج، مشاوره ها و روان درماني و اقدامات فرهنگي و درماني نيز صورت مي گيرد كه متاسفانه به دليل كمبود بودجه موفق به تحت پوشش قراردادن تمامي زندانيان نشده ايم و بنابراين در اين بخش نيازمند حمايت هستيم.
سليماني با بيان اينكه مراقبت هاي پس از خروج باعث عدم بازگشت زنداني به زندان مي گردد، گفت: مطابق بررسي هاي صورت گرفته تنها كمتر از 2 درصد از زندانياني كه تحت پوشش حمايت هاي پس از خروج قرار مي گيرند دوباره به زندان باز مي گردند و اين در حالي است كه اين رقم در خصوص زندانياني كه تحت حمايت نيستند بين 19 تا 20 درصد است.
وي ادامه داد: جا دارد تا سازمان هاي حمايتي مانند بهزيستي در بحث مراقبت هاي پس از خروج زندانيان وارد عمل شده و سازمان زندان ها را در اين امر ياري  دهند.]]>
</TEXT>
</DOC>
<DOC>
<DOCID>HAM2-851017-034</DOCID>
<DOCNO>HAM2-851017-034</DOCNO>
<ORIGINALFILE>/1385/851017/news/_ejtem.htm</ORIGINALFILE>
<ISSUE>يكشنبه 17 دي 1385 - سال چهاردهم - شماره4177 - Jan 7, 2007</ISSUE>
<DATE calender="Western">2007-01-07</DATE>
<DATE calender="Persian">1385/10/17</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[تعرفه گذاري خدمات پرستاري به صورت جهاني]]>
</TITLE>
<TEXT>
<IMAGE>/1385/851017/news/009357.jpg</IMAGE>
<![CDATA[
ايسنا:مخبر كميسيون بهداشت و درمان مجلس گفت: خدمات پرستاري به صورت جهاني تعرفه گذاري مي شود و كليات اين طرح به تصويب رسيده است.
عوض حيدر پور شهرضايي در خصوص ضمانت اجرايي تعرفه خدمات پرستاري اظهار كرد: اگر طبق نظرات دولت عمل شود، بخش دولتي كه حدود 90 درصد خدمات پزشكي را ارائه مي دهد، ضمانت اجرايي را بر عهده خواهد داشت و در بخش خصوصي نيز طبق قانون انجام خواهد شد؛ اما بهتر است در اين زمينه منتظر نظرات دولت بمانيم. وي درباره تعرفه گذاري خدمات پرستاري در دو بخش دولتي و خصوصي اذعان كرد: آنچه در ذهن طراحان مطرح است، اين تعرفه در هر دو بخش يكسان خواهد بود.
از سوي ديگر انوشيروان محسني بندپي نايب رئيس كميسيون بهداشت مجلس با اشاره به اين كه جزييات طرح تعرفه گذاري خدمات پرستاري تا به حال در كميسيون بهداشت بررسي نشده است، گفت: در ساير كشورها پرستاران به نسبت كاري كه انجام مي دهند حقوق دريافت مي كنند در حالي كه در ايران اين گونه نيست.
انوشيروان محسني بندپي با بيان اين مطلب كه كميسيون بارها درصدد برگزاري جلساتي با نمايندگان پرستاران بوده ولي متاسفانه با عدم حضور آنها در كميسيون تاكنون اين امر محقق نشده و همين امر بررسي طرح را معطل كرده است، افزود: اجراي چنين طرح هايي براي رفع مسايل صنفي اين قشر مفيد است.
وي در خصوص تعرفه خدمات پرستاران در بخش خصوصي و دولتي بيان كرد: تعرفه اين بخش ها متفاوت خواهد بود. محسني بندپي در مورد ضمانت اجرايي تعرفه خدمات پرستاري، تصريح كرد: هم مجلس و هم وزارت بهداشت به عنوان مجري، بر تعرفه ها نظارت خواهند كرد]]>
</TEXT>
</DOC>
<DOC>
<DOCID>HAM2-851017-035</DOCID>
<DOCNO>HAM2-851017-035</DOCNO>
<ORIGINALFILE>/1385/851017/news/_ejtem.htm</ORIGINALFILE>
<ISSUE>يكشنبه 17 دي 1385 - سال چهاردهم - شماره4177 - Jan 7, 2007</ISSUE>
<DATE calender="Western">2007-01-07</DATE>
<DATE calender="Persian">1385/10/17</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[238 پزشك به مناطق محروم فارس اعزام شدند]]>
</TITLE>
<TEXT>
<![CDATA[گروه اجتماعي- اعزام 238 پزشك به روستاهاي استان فارس در قالب 46 تيم پزشكي، روز گذشته به پايان رسيد.
به گزارش پايگاه اطلاع رساني بسيج سازندگي، رئيس بسيج سازندگي استان فارس افزود: اين طرح شامل ويزيت رايگان 11هزار نفر در روستاهاي فياض آباد و زرقان و آموزش موارد بهداشتي و پيشگيري از بيماري هاي شايع بوده است.سرهنگ غلامرضا زماني خاطر نشان كرد: بازسازي و زيرسازي روستاها و بلوارسازي و مرمت و بازسازي 150زمين فوتبال توسط 4هزار نفر از ديگر اقدامات جوانان در سطح استان فارس بوده است.]]>
</TEXT>
</DOC>
<DOC>
<DOCID>HAM2-851017-036</DOCID>
<DOCNO>HAM2-851017-036</DOCNO>
<ORIGINALFILE>/1385/851017/news/_ejtem.htm</ORIGINALFILE>
<ISSUE>يكشنبه 17 دي 1385 - سال چهاردهم - شماره4177 - Jan 7, 2007</ISSUE>
<DATE calender="Western">2007-01-07</DATE>
<DATE calender="Persian">1385/10/17</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[تمام زنان سرپرست خانوار تحت پوشش بهزيستيقرار مي گيرند]]>
</TITLE>
<TEXT>
<IMAGE>/1385/851017/news/009354.jpg</IMAGE>
<![CDATA[
باشگاه خبرنگاران: رئيس سازمان بهزيستي كشور گفت: تمام زنان سرپرست خانوار پشت نوبت تحت پوشش سازمان بهزيستي قرار مي گيرند.
ابوالحسن فقيه گفت: پيشنهاد افزايش حداقل 2برابري بودجه سازمان بهزيستي براي سال آينده داده شده است كه از اين طريق تمام پشت نوبتي ها زنان سرپرست خانوار در مرحله اول تحت پوشش سازمان بهزيستي قرار مي گيرند و در مراحل بعدي، معلولان و ساير اقشار نيازمند از حمايت هاي سازمان بهزيستي برخوردار مي شوند. رئيس سازمان بهزيستي كشور در خصوص پيشگيري از اعتياد در كشور خاطرنشان كرد: اگر در خصوص اعتياد پيشگيري و آموزش صحيح در كشور انجام نشود، در آينده بسيار نزديك شاهد گسترش ساير آسيب هاي اجتماعي در كشور هستيم.]]>
</TEXT>
</DOC>
<DOC>
<DOCID>HAM2-851017-037</DOCID>
<DOCNO>HAM2-851017-037</DOCNO>
<ORIGINALFILE>/1385/851017/news/_eqtes.htm</ORIGINALFILE>
<ISSUE>يكشنبه 17 دي 1385 - سال چهاردهم - شماره4177 - Jan 7, 2007</ISSUE>
<DATE calender="Western">2007-01-07</DATE>
<DATE calender="Persian">1385/10/17</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[معاون بازرگاني داخلي وزارت بازرگاني در گفت وگو با همشهري اعلام كرد:
پيش بيني وتأمين ذخايرمطمئن كالاهاي اساسي
* وزارت بازرگاني برنامه ويژه اي را براي تنظيم بازار شب عيد با كمك2 ميليون واحد صنفي سراسر كشور اجرا مي كند]]>
</TITLE>
<TEXT>
<IMAGE>/1385/851017/news/009444.jpg</IMAGE>
<![CDATA[
گروه اقتصادي - تدابير لازم براي ذ خيره سازي و تأمين كالاهاي اساسي انديشيده شده و اكنون يكي از مطمئن ترين ذخاير كالاهاي استراتژيك و اساسي كشور طي 10سال گذشته را اختيار داريم.
معاون بازر گاني داخلي وزارت بازرگاني با اشاره به اين كه هيچ نگراني در زمينه ذخيره سازي كالا هاي اساسي در صورت اعمال تحريم هاي احتمالي كالايي عليه كشورمان وجود ندارد،گفت: گرچه اطمينان داريم كه بحثي در زمينه تحريم كالايي ايران وجود ندارد اما دولت موظف است كوچكترين احتمالات را در اين زمينه در نظر گيرد و بر اين اساس تمهيدات لازم را براي ذخيره سازي كليه كالاهاي اساسي انديشيده ايم.
محمد صادق مفتح،افزود: از سوي ديگر اكنون وابستگي كشورمان به واردات كالاهاي اساسي بسيار كم بوده و در توليد اكثر كالاهاي اساسي در كشور به خودكفايي رسيده ايم. در زمينه گندم به عنوان مهمترين كالاي اساسي به خودكفايي رسيده ايم و اكنون بحث صادرات اين محصول مطرح است. همچنين در حال حاضر بخش عمده برنج مورد نياز كشور در داخل توليد مي شود. در زمينه شكر نيز امكان تأمين نيازهاي ضروري اين كالا بدون در نظر گرفتن نيازهاي لوكس مانند شيريني و شكلات در كشور وجود دارد و در ساير كالاها نيز وضعيت مطلوب است.
برنامه ويژه تنظيم بازار شب عيد
معاون بازرگاني داخلي وزارت بازرگاني در زمينه برنامه هاي اين وزارتخانه براي تنظيم بازار شب عيد با اشاره به برنامه ويژه اين وزارتخانه،گفت:.وجود پتانسيل هاي بسيار در حدود 2 ميليون واحد صنفي كشور موضوعي است كه وزارت بازرگاني از آن براي تنظيم بازار شب عيد بهره خواهد گرفت. همانطور كه در ايام ماه مبارك رمضان نيز مشاهده شد سياست راهبردي وزارت بازرگاني آن است كه در تمام برنامه ريزي هاي تنظيم بازار اعم از تامين، توزيع و ذخيره سازي كالا، اصناف نقش جدي و اساسي را بر عهده داشته باشند.
وي افزود: بر اين اساس در تنظيم بازار شب عيد نيز اصناف نقش محوري و كليدي را بر عهده خواهند داشت. تلاش مي كنيم تا اصناف بيش از نيمي از كار تنظيم بازار را بر عهده گيرند. وزارت بازرگاني با هدايت و برنامه ريزي وظيفه تنظيم بازار،خريد و ذخيره سازي ميوه و مركبات و برگزاري نمايشگاههاي عرضه مستقيم كالا در روزهاي پاياني سال را به واحدهاي صنفي واگذار خواهد كرد. معتقديم باكاهش فاصله توليد و مصرف كالاها و حذف واسطه هاي غير ضرور مي توان نوسانات قيمت و عرضه كالاها را كاهش داد.]]>
</TEXT>
</DOC>
<DOC>
<DOCID>HAM2-851017-038</DOCID>
<DOCNO>HAM2-851017-038</DOCNO>
<ORIGINALFILE>/1385/851017/news/_eqtes.htm</ORIGINALFILE>
<ISSUE>يكشنبه 17 دي 1385 - سال چهاردهم - شماره4177 - Jan 7, 2007</ISSUE>
<DATE calender="Western">2007-01-07</DATE>
<DATE calender="Persian">1385/10/17</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[مديرعامل شركت ملي گاز:
مشكل تامين گاز مصرفي موقتاً با صرفه جويي شهروندان رفع شد
توليد گاز پالايشگاه پارسيان به دليل مشكلات فني هنوز وارد شبكه سراسري نشده است]]>
</TITLE>
<TEXT>
<![CDATA[گروه اقتصادي- با صرفه جويي مشتركان و قطع گاز مراكز دولتي و پرمصرف مشكل تأمين گاز مشتركان در كشور برطرف شده است و با ادامه همكاري مردم و مصرف مناسب انتظار مي رود درصورت شدت نيافتن سرما مشكل سوخت مصرفي در مناطق مختلف كشور برطرف شود.
به گزارش خبرنگار ما سيد رضا كسايي زاده مديرعامل شركت ملي گاز در گفت و گو با همشهري ضمن تشكر از همكاري مردم تأكيد كرد: مشكل تأمين گاز بطور عمده به دليل همكاري مردم رفع شده است. وي تأكيد كرد: مصرف كل گاز خانگي در روز جمعه 339ميليون متر مكعب بود ه كه نسبت به سال قبل حدود15 درصد رشد داشته است. در روز پنج شنبه نيز ميزان مصرف خانگي به بيش از360 ميليون متر مكعب رسيد كه اين ميزان نسبت به سال قبل 21درصد رشد داشته است كه بيشترين ميزان مصرف خانگي در هفته گذشته بود. وي بارديگر از مردم درخواست كرد با مشاركت و هماهنگي در اين زمينه و مصرف مناسب از قطع گاز مصرفي در مناطق سردسير كشور جلوگيري كنند. به گفته مديرعامل شركت ملي گاز در حال حاضر كل توليد گاز در كشور معادل 414 ميليون متر مكعب است و بخشي از اين توليد به مصارف ضروري مثل پالايشگاه ها و صنايع پتروشيمي مي رسد و براي صنايعي مانند سيمان كه امكان مصرف دوگانه سوخت دارند گاز قطع شده است. وي يك عامل موثر در كاهش مصرف را قطع گاز سازمان هاي دولتي دانست و گفت: تلاش براي راه اندازي اين پالايشگاه ادامه دارد ولي هنوز توليد اين پالايشگاه وارد شبكه گاز كشور نشده است و دليل آن بروز مشكلات پيش بيني نشده فني بوده است.به گزارش همشهري،درصورت راه اندازي يك واحد از پالايشگاه پارسيان ظرفيت كنوني توليد گاز كشور به روزانه 424 ميليون متر مكعب افزايش مي يابد.]]>
</TEXT>
</DOC>
<DOC>
<DOCID>HAM2-851017-039</DOCID>
<DOCNO>HAM2-851017-039</DOCNO>
<ORIGINALFILE>/1385/851017/news/_eqtes.htm</ORIGINALFILE>
<ISSUE>يكشنبه 17 دي 1385 - سال چهاردهم - شماره4177 - Jan 7, 2007</ISSUE>
<DATE calender="Western">2007-01-07</DATE>
<DATE calender="Persian">1385/10/17</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[نايب رئيس اول مجلس: در برخي موارد
قيمت ها از كنترل خارج شده است]]>
</TITLE>
<TEXT>
<IMAGE>/1385/851017/news/009441.jpg</IMAGE>
<![CDATA[
ايسنا: نايب رئيس مجلس برخي سياست هاي دولت در افزايش قيمت مسكن را موثر دانست و درباره تورم نيز گفت: مقوله تورم و رسيدگي به آن يكي از مطالبات مردم است، در اين راستا به نظر مي رسد كه سطح عمومي قيمت ها در برخي موارد از كنترل خارج شده است.
محمدرضا باهنر افزود: براي جلوگيري از اشتباه گرفتن اولويت ها در مسائل كلان كشور، مسئولان بايد با پيمايش هاي اجتماعي، آماربرداري و تحقيقات ميداني، به طور مرتب مسأله مطالبات مردم را كنترل و چك كنند. به گفته  نايب رئيس مجلس شوراي اسلامي، مسأله نرخ بيكاري اولويت ديگر است كه مسئولان بايد به آن توجه كنند.
نايب رئيس مجلس در خصوص گام هاي دولت و مجلس در راستاي اين اولويت ها و مطالبات مردم با يادآوري اين كه طي اين دو سال در مجلس تلاش زيادي جهت كنترل و ثابت نگه داشتن سطح عمومي قيمت ها انجام داده است، گفت: البته مقداري نيز هزينه هاي زياد دولت، باعث افزايش نقدينگي شده و در بخشي از مسائل همچون مسكن اثر منفي گذاشته است. نماينده  مردم كرمان تصريح كرد: به نظر مي رسد بعضي از اقدامات و سياست هاي كلي دولت كه در ارتباط با مسكن در حال انجام شدن است، قبل از اين كه نرخ مسكن را متعادل كند، تقاضا را تحريك كرده و به همين نسبت، قيمت ها افزايش پيدا مي كند.
وي افزود: وام هاي ارزان قيمتي كه دولت اعلام مي كند كه آن را اعطاء مي كند، اعم از اين كه اين كار انجام شود يا نه، بر افزايش قيمت مسكن اثر منفي گذاشته و آن را بالا مي برد و اينها سياست هايي است كه دولت بايد به طور روزمره آنها را كنترل و اداره كند.
نايب رئيس مجلس در ادامه با بيان اين كه ما سعي مي كنيم بودجه تورمي نباشد، گفت: البته دولت بر هزينه هاي بالا اصرار دارد و مجلس با افزايش هزينه هاي دولت مخالف است.]]>
</TEXT>
</DOC>
<DOC>
<DOCID>HAM2-851017-040</DOCID>
<DOCNO>HAM2-851017-040</DOCNO>
<ORIGINALFILE>/1385/851017/news/_eqtes.htm</ORIGINALFILE>
<ISSUE>يكشنبه 17 دي 1385 - سال چهاردهم - شماره4177 - Jan 7, 2007</ISSUE>
<DATE calender="Western">2007-01-07</DATE>
<DATE calender="Persian">1385/10/17</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[نرخ تورم به11.9 درصد افزايش يافت]]>
</TITLE>
<TEXT>
<![CDATA[گروه اقتصادي- نرخ تورم در پايان آذر ماه سال  جاري به روند رو به رشد خود ادامه داد و به 9/11 درصد افزايش يافت.
اداره كل آمارهاي اقتصادي بانك مركزي اعلام كرد: شاخص تورم كالاها و خدمات مصرفي در مناطق شهري كشور در 12ماهه منتهي به آذر ماه سال جاري نسبت به 12 ماهه منتهي به آذرماه سال گذشته به 9/11 درصد رسيد. شاخص كل بهاي كالاها و خدمات مصرفي در مناطق شهري ايران در آذر ماه سال جاري نسبت به ماه قبل از آن 7/2 درصد و نسبت به ماه مشابه سال قبل 9/15 درصد افزايش يافته است.
متوسط شاخص كل بهاي كالاها و خدمات مصرفي در مناطق شهري ايران در مدت 9 ماهه ابتداي سال جاري نسبت به دوره مشابه سال قبل از آن 4/12 درصد رشد داشته است.
بدين ترتيب، نرخ تورم در پايان آذرماه براي ششمين ماه متوالي با افزايش مواجه شد. نرخ تورم در آبان ماه 5/11 درصد، در مهرماه 2/11 درصد، در شهريورماه 9/10 درصد، در مردادماه 5/10 درصد، در تيرماه 4/10 درصد، در خردادماه 3/10 درصد، در ارديبهشت ماه 5/10 درصد، و در فروردين ماه 1/11 درصد بود.]]>
</TEXT>
</DOC>
<DOC>
<DOCID>HAM2-851017-041</DOCID>
<DOCNO>HAM2-851017-041</DOCNO>
<ORIGINALFILE>/1385/851017/news/_eqtes.htm</ORIGINALFILE>
<ISSUE>يكشنبه 17 دي 1385 - سال چهاردهم - شماره4177 - Jan 7, 2007</ISSUE>
<DATE calender="Western">2007-01-07</DATE>
<DATE calender="Persian">1385/10/17</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[وزير جهاد كشاورزي در گفت و گو با همشهري خبر داد
پرداخت يارانه به توليد كنندگان براي كنترل قيمت فرآورده هاي دامي
ايجاد 65 هزار فرصت شغلي با بهره برداري از 4 هزار طرح توليدي و زيربنايي كشاورزي]]>
</TITLE>
<TEXT>
<IMAGE>/1385/851017/news/009438.jpg</IMAGE>
<![CDATA[
گروه اقتصادي- افزايش بهاي محصولات دام و طيور ناشي از بالا رفتن بهاي نهاده هاي دامي است كه براي رفع اين مشكل مسئولان وزارت جهاد كشاورزي در جديدترين طرح خود با پرداخت يارانه به نهاده هاي توليدي به ويژه به صاحبان دامداري ها در صدد جلوگيري از افزايش بهاي اين اقلام مي شوند.
وزير جهاد كشاورزي در اين باره به همشهري گفت: با اجراي اين طرح از نوسان قيمت محصولات اين بخش در بازارهاي داخلي جلوگيري خواهد شد.
محمدرضا اسكندري افزود: به اين ترتيب نحوه اعطاي يارانه ها به اين بخش هدفمند شده و بازار توزيع نهاده هاي بخش كشاورزي نيز ساماندهي مي گردد.
وي از راه اندازي 4 بازارچه منطقه اي توزيع نهاده هاي كشاورزي همزمان با هفته جهاد كشاورزي خبر داد وبا اشاره به اينكه در اين هفته بيش از 4 هزار طرح توليدي و زيربنايي بخش كشاورزي با 3 هزار و 112 ميليارد و 640 ميليون ريال سرمايه گذاري به بهره برداري مي رسد، گفت: با بهره برداري اين طرح ها زمينه اشتغال جديد و مستقيم براي 65 هزار نفر فراهم مي شود.
اسكندري اين طرح ها را شامل زيربخش هاي آب و خاك با 1622 طرح، طرح هاي آبخيزداري با 223 طرح، طرح هاي دام و طيور و شيلات به ترتيب با 1219 طرح و 121 طرح، صنايع روستايي 244 طرح، ترويج و نظام بهره برداري با 221 طرح، زراعت 54 طرح، باغداري 50 طرح، امور عشايري 117 طرح، مكانيزاسيون 25 طرح، منابع طبيعي 9 طرح، آموزش و تحقيقات 4 طرح، تعاون روستايي 4 طرح، دامپزشكي 4 طرح و ساير بخش ها 16 طرح دانست.
وي در خصوص علت واردات برنج به كشور علي رغم تلاش مسئولان براي نيل به خودكفايي در اين عرصه هم به همشهري گفت: با وجود اينكه توليد برنج در كشور به 5/1 ميليون تن رسيده است، اما مقداري برنج خارجي براي تأمين نياز مصرفي بايد به كشور وارد  شود، ولي در برنامه خودكفايي سه ساله توليد برنج به نقطه قطع واردات خواهد رسيد.]]>
</TEXT>
</DOC>
<DOC>
<DOCID>HAM2-851017-042</DOCID>
<DOCNO>HAM2-851017-042</DOCNO>
<ORIGINALFILE>/1385/851017/news/_eqtes.htm</ORIGINALFILE>
<ISSUE>يكشنبه 17 دي 1385 - سال چهاردهم - شماره4177 - Jan 7, 2007</ISSUE>
<DATE calender="Western">2007-01-07</DATE>
<DATE calender="Persian">1385/10/17</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[گفت وگوي امروز
نرخ بليت هواپيما قطعاً تا پايان سال افزايش نمي يابد]]>
</TITLE>
<TEXT>
<![CDATA[گروه اقتصادي- فرسودگي ناوگان هوايي به عنوان يكي از عوامل موثر در افزايش سوانح هوايي در كشور مان عنوان مي شود. بر اين اساس تأمين اعتبار لازم براي بازسازي و نوسازي ناوگان حمل ونقل هوايي با توجه به اعمال تحريم ها، از جمله راهكارهاي تجهيز و توسعه ناوگان هوايي كشور است. از سوي ديگر شركت هاي هواپيمايي داخلي ثابت ماندن نرخ بليت هواپيما و گسترش فعاليت شركت هاي هواپيمايي خارجي در كشورمان را از جمله موانع موجود در اين زمينه دانسته و آزاد سازي نرخ بليت و ساماندهي فعاليت شركت هاي هواپيمايي خارجي را گامي در جهت افزايش توان رقابتي و تجهيز و نوسازي ناوگان هوايي كشورمان قلمداد مي كنند.
با نورالله رضايي نياركي رئيس سازمان هواپيمايي كشوري پيرامون روند نوسازي ناوگان هوايي كشور و تعيين نرخ بليت هواپيما گفت وگو كرده ايم.
***
شركت هاي هواپيمايي داخلي ثابت ماندن نرخ بليت هواپيما را مانع رقابتي شدن فعاليت خود مي دانند،روند بررسي افزايش نرخ بليت هواپيما چگونه است؟
هنوز هيچ تصميمي در زمينه افزايش نرخ بليت هواپيما اتخاذ نشده است.تصميم گيري در اين زمينه مستقيماً با سياست دولت مرتبط بوده و نيازمند دستور دولت است. هر زمان كه دولت صلاح بداند بررسي در زمينه ضرورت افزايش نرخ بليت هواپيما يا اتخاذ راهكارهاي ديگر مورد توجه سازمان هواپيمايي كشوري قرار مي گيرد. گرچه اكنون شركت هاي هواپيمايي خصوصي و اتحاديه صنف هواپيمايي اطلاعاتي در اين زمينه ارائه كرده اند اما بايد اين اعداد و ارقام و شرايطي كه اعلام كرده اند توسط سازمان هواپيمايي كشوري بررسي و نتايج نهايي اعلام شود. با توجه به اين كه اكنون يارانه سوخت به شركت هاي هواپيمايي پرداخت مي شود بايد در زمينه امكان افزايش نرخ بليت هواپيما بررسي بيشتري صورت گيرد.تلاش مي كنيم تا به نحوي تصميم گيري شود كه منافع شركت ها لحاظ شده و از افزايش نرخ بليت هواپيما نيز جلوگيري شود. با اين روند نرخ بليت هواپيما قطعاً تا پايان سال افزايش نخواهد يافت.
با اين وجود براي تجهيز و نوسازي ناوگان حمل ونقل هوايي چه ميزان اعتبار مورد نياز است و در چارچوب لايحه بودجه سال آينده چه رقمي در نظر گرفته شده است؟
اكنون در حال جمع آوري اطلاعات و نيازهاي شركت هاي هواپيمايي هستيم تا در سال آينده به نحوي برنامه ريزي شود كه حداقل هواپيما هاي ملكي آنان را به 3 فروند و با احتساب هواپيما هاي اجاره اي به حداقل 5فروند برسانيم. بديهي است تحقق اين امر نيازمند اعتباراتي است كه ميزان اين اعتبارات با توجه به هواپيما هاي مو جود در دنيا، نوع و سال ساخت هواپيماي مد نظر براي خريد يا اجاره متفاوت خواهد بود. هدف آن است كه حداقل 150 هواپيماي مسافري بدنه متوسط به بالا و تعداد زيادي هواپيماي كوچك آموزشي و عمومي در داخل كشور داشته باشيم. در حال برنامه ريزي براي تحقق اين اهداف هستيم.اكنون هواپيمايي جمهوري اسلامي ايران در صدد افزايش 20 فروند هواپيما به ناوگان است در اين راستا اين شركت قرارداد خريد چند فروند هواپيماي توپولوف 204 را چند ماه پيش منعقد كرده كه تا سال آينده تحويل خواهد شد. اما ميزان اعتبار مورد نياز براي تجهيز و نوسازي ناوگان هوايي كشور را به دليل تنوع قيمت و نوع هواپيما هاي موجود در دنيا نمي توان پيش بيني كرد چرا كه قيمت هواپيما از بيش از 50ميليون تا كمتر از 10ميليون دلار متفاوت است اما براي تحقق نوسازي و بازسازي ناوگان هوايي كشور حداقل رقم 400ميليون دلاري را نيازمنديم كه در چارچوب لايحه بودجه سال آينده پيشنهاد خواهيم كرد.
شيوه كنوني فعاليت شركت هاي عربي در كشورمان مشكلاتي را ايجاد كرده است سازمان هواپيمايي كشوري چه برنامه اي براي نظارت بر عملكرد اين شركت ها دارد؟
دليلي ندارد كه اداره كل نظارت سازمان هواپيمايي كشوري با شيوه كنوني فعاليت برخي شركت هاي هواپيمايي خارجي مخالفت نمايد بلكه بايد شركت هاي هواپيمايي داخلي نيز با استفاده از اين شيوه ها در داخل كشور نسبت به جذب مسافر اقدام كنند. شركت هاي هواپيمايي خارجي به روشهاي مختلف مانند انجام پروازهاي ارزان قيمت يا ساير شيوه ها براي جذب  مسافر اقدام مي كنند و منعي براي اين شيوه فعاليت توسط ايرلاين هاي داخلي نيز وجود نداشته وبايد شركت هاي هواپيمايي داخلي هوشيار باشند. شرايط لازم براي فعاليت شركت هاي هواپيمايي داخلي را فراهم كرده ايم تا حتي بخشي از ارائه خدمات خود را به بخش خصوصي واگذار نموده تا شركت هاي خصوصي به دور از هر گونه تنش دولتي به فعاليت بپردازند.]]>
</TEXT>
</DOC>
<DOC>
<DOCID>HAM2-851017-043</DOCID>
<DOCNO>HAM2-851017-043</DOCNO>
<ORIGINALFILE>/1385/851017/news/_havad.htm</ORIGINALFILE>
<ISSUE>يكشنبه 17 دي 1385 - سال چهاردهم - شماره4177 - Jan 7, 2007</ISSUE>
<DATE calender="Western">2007-01-07</DATE>
<DATE calender="Persian">1385/10/17</DATE>
<CAT xml:lang="fa">گوناگون.حوادث</CAT>
<CAT xml:lang="en">Miscellaneous.Happenings</CAT>
<TITLE>
<![CDATA[مدير قلابي شهرداري، كلاهبردار ميليوني بود]]>
</TITLE>
<TEXT>
<![CDATA[گروه حوادث- كلاهبردار حرفه اي كه با معرفي خود به عنوان مدير ارشد شهرداري تهران قصد داشت كيوسك هاي مطبوعاتي را با اسناد جعلي به فروش برساند در يك قرار صوري با مأموران حراست شهرداري به دام افتاد.
اين مرد متهم است كه با جعل عنوان و امضاي مديران ارشد شهرداري تاكنون ميليون ها تومان از مردم كلاهبرداري كرده است.
مدتي پيش در پي دريافت گزارش هاي مردمي مبني بر فعاليت يك مجرم حرفه اي كه با معرفي خود به عنوان مدير ارشد شهرداري تهران دست به كلاهبرداري از مردم مي زند، تحقيقات ماموران حراست شهرداري براي شناسايي اين مرد آغاز شد. ماموران با بررسي اين گزارش ها دريافتند يك مرد
40 ساله كه خود را مهندس زمانيان يا مهندس معيري معرفي مي كند با جعل امضاي مديركل دفتر شهردار و جعل پايان كار شهرداري و يا به بهانه فروش كيوسك هاي مطبوعاتي اقدام به فريب مردم كرده و از آنها مبالغ هنگفتي به عنوان رشوه دريافت مي كند.
با به دست آمدن اين اطلاعات ماموران تمامي مكان هايي را كه احتمال مي رفت اين مرد در آنجا رفت و آمد داشته باشد، زير نظر گرفتند و موفق شدند با استفاده از اطلاعات به دست آمده، وي را شناسايي كنند. از آنجا كه احتمال مي رفت ماموران حراست با يك مجرم حرفه اي روبه رو باشند، با طرح نقشه اي حساب شده تصميم گرفتند در نقش خريدار كيوسك هاي مطبوعاتي ظاهر شده و به اين ترتيب مرد كلاهبردار را به دام بيندازند.
به اين ترتيب در حالي كه ماموران با مرد كلاهبردار وارد معامله شده بودند، ماجرا به بازپرس دادسراي كاركنان دولت و پليس اطلاع داده شد و با صدور دستور قاضي، اين مرد هنگام ارائه اسناد جعلي و فروش كيوسك هاي مطبوعاتي به دام افتاد.
متهم به نام عباس در بازجويي هاي انجام شده گفت: از مدتي پيش با معرفي خودم به عنوان مدير ارشد شهرداري و اين ادعا كه مي توانم براي ساختمان ها برگه پايان كار شهرداري تهيه كنم، اقدام به فريب مسئول يك بنگاه معاملات ملكي كردم تا بتوانم از طريق او نقشه هايم را به اجرا درآورم. وي ادامه داد: مالك بنگاه مرا به كساني كه قصد دريافت برگه پايان كار شهرداري داشتند معرفي مي كرد و من با استفاده از برگه هاي جعلي از آنان كلاهبرداري مي كردم.
مدتي بعد نيز وانمود كردم كه فروش كيوسك هاي مطبوعاتي شهرداري به من واگذار شده و تصميم گرفتم با استفاده از اسناد جعلي اين كيوسك ها را به فروش برسانم كه در دام پليس افتادم.
حراست شهرداري تهران با بيان اين خبر از شهروندان خواست در صورت مشاهده موارد مشكوك و هرگونه تخلف و دريافت رشوه موضوع را با شماره تلفن 55638848 و يا از طريق پست الكترونيكي ifo@herasat.tehra.ir به ستاد خبري حراست شهرداري تهران اطلاع دهند.]]>
</TEXT>
</DOC>
<DOC>
<DOCID>HAM2-851017-044</DOCID>
<DOCNO>HAM2-851017-044</DOCNO>
<ORIGINALFILE>/1385/851017/news/_havad.htm</ORIGINALFILE>
<ISSUE>يكشنبه 17 دي 1385 - سال چهاردهم - شماره4177 - Jan 7, 2007</ISSUE>
<DATE calender="Western">2007-01-07</DATE>
<DATE calender="Persian">1385/10/17</DATE>
<CAT xml:lang="fa">گوناگون.حوادث</CAT>
<CAT xml:lang="en">Miscellaneous.Happenings</CAT>
<TITLE>
<![CDATA[دستگيري سارق ميليوني با شليك پليس
عكس متهم با مجوز قضايي براي شناسايي شاكيان منتشر شده است]]>
</TITLE>
<TEXT>
<IMAGE>/1385/851017/news/009414.jpg</IMAGE>
<![CDATA[
گروه حوادث- سركرده باند سرقت از مشتريان بانك ها، هنگامي كه قصد فرار از دست ماموران را داشت با شليك چند گلوله دستگير شد و راز سرقت 150 ميليوني اعضاي باند فاش شد.
سرهنگ داوود سلطاني، معاونت اداره آگاهي پايتخت روز گذشته در تشريح اين پرونده، گفت: از مدتي قبل گزارشهايي درباره سرقتهاي 4 مرد قوي هيكل كه با معرفي خود به عنوان مامور مبارزه با مواد مخدر پليس و به بهانه بازرسي بدني، دست به سرقت از مشتريان بانكها مي زدند به پليس مي رسيد،تحقيقات پليسي به سرنخ هايي از يكي از اعضاي باند فيوج به نام لطيف رسيد كه با تشكيل باندي به نام( لطيفه)دست به سرقت هاي ميليوني مي زد.
در حالي كه تحقيقات براي دستگيري لطيف آغاز شده بود،چهارم ديماه، مرد31ساله در اتوبان كرج در خودرو هيونداي خود به همراه دو زن مشاهده شد، اما هنگاميكه ماموران به وي دستور ايست دادند، اقدام به فرار به سمت عظيميه كرج كرد. با رسيدن خودرو به عظيميه در حالي كه پليس خودروي هيونداي را به محاصره درآورده بود، پس از توقف خودرو دو سرنشين زن كه از اقوام متهم فراري بودند به طرف ماموران حمله كردند و قصد فراري دادن اورا داشتند كه ماموران بعد از شليك دو تير هوايي پاي راست لطيف را هدف قرار داده و او را دستگير كردند.
با بهبودي لطيف، وي به اداره 5 پليس آگاهي منتقل شد كه تا كنون 7 شاكي كه از سوي باند از آنها سرقت شده است متهم را شناسايي كرده اند.
در ادامه بررسي هاي پليسي درباره اين متهم مشخص شد لطيف سال گذشته، هنگامي كه ماموران در حال انتقال برادرش و همدست او به اتهام سرقت به دادسراي شيراز بودند با يك تصادف ساختگي و مضروب كردن مامور پليس، آنها را فراري داده است. سرهنگ داوود سلطاني افزود: متهم و سه همدست فراري او در هفت فقره سرقتي كه تا كنون مشخص شده است، بيش از 150 ميليون تومان به سرقت برده اند و تلاش براي دستگيري همدستان متواري لطيف ادامه دارد.]]>
</TEXT>
</DOC>
<DOC>
<DOCID>HAM2-851017-045</DOCID>
<DOCNO>HAM2-851017-045</DOCNO>
<ORIGINALFILE>/1385/851017/news/_havad.htm</ORIGINALFILE>
<ISSUE>يكشنبه 17 دي 1385 - سال چهاردهم - شماره4177 - Jan 7, 2007</ISSUE>
<DATE calender="Western">2007-01-07</DATE>
<DATE calender="Persian">1385/10/17</DATE>
<CAT xml:lang="fa">گوناگون.حوادث</CAT>
<CAT xml:lang="en">Miscellaneous.Happenings</CAT>
<TITLE>
<![CDATA[قضات دادگاه كيفري استان تهران رازگشايي مي كنند
قتل يا خودكشي خبرنگار سايت ورزشي؟]]>
</TITLE>
<TEXT>
<IMAGE>/1385/851017/news/009417.jpg</IMAGE>
<IMAGE>/1385/851017/news/009411.jpg</IMAGE>
<![CDATA[
گروه حوادث- همسر خبرنگار ورزشي كه به اتهام قتل عمدي همسرش محاكمه مي  شد، در جلسه دادگاه با انكار قتل مدعي شد همسرش از زندگي با او خسته شده بود.
ساعت نه و سي دقيقه سوم فروردين، با گزارش پيدا شدن جسد حلق آويز يك زن جوان در خانه  اش، ماموران كلانتري 137 نصر تهران به خيابان سي و يكم گيشا رفتند و در آنجا بود كه با جسد زن
26 ساله اي به نام معصومه كه خبرنگار يك سايت ورزشي بود روبرو شدند. در حالي كه مرگ اين زن در هاله اي از ابهام قرار داشت، به دستور بازپرس اصغرزاده تحقيقات براي روشن شدن ماجرا در دستور كار قرار گرفت.
در اولين بررسي ها برادر شوهر وجاري زن جوان كه مرگ او را به پليس گزارش كرده بودند، تحت بازجويي قرار گرفتند. آنها در بازجويي ها مدعي شدند ساعتي قبل معصومه با خانه آنها تماس گرفته و گفته است دست به خودكشي خواهد زد و با اين تماس آنها به خانه معصومه رفته و در آنجا با جسد او رو به رو شدند. در ادامه بررسي هاي قضايي، همسر زن جوان بعنوان مظنون اصلي حادثه تحت بازجويي قرار گرفت اما او در هيچ يك از مراحل تحقيق و بازجويي به قتل اعتراف نكرد.
دادگاهي براي روشن شدن واقعيت
در حالي كه مرد جوان در هيچيك از مراحل به قتل اعتراف نكرده بود، صبح ديروز مرد جوان با كيفرخواست قتل از سوي دادسراي جنايي تهران، در شعبه 71 دادگاه كيفري استان محاكمه شد. در ابتداي جلسه، وكيل خانواده معصومه با درخواست قصاص، داماد جوان را عامل جنايت خواند و گفت: كبودي هاي موجود بر روي اعضاي مختلف جنازه، آشفتگي وضع خانه و شكستن آيينه و شمعدان همه حكايت از قتل معصومه دارد،همچنين اين مرد در بازجويي هاي اوليه كه از وي صورت گرفت درباره خراش هاي روي صورتش مدعي شده بود كه شب گذشته با همسرش درگير شده است.
وي افزود: علاوه بر اين 3 نامه اي كه از قرباني به جا مانده است، هيچ يك داراي امضا نيست و مي تواند توسط فرد ديگري نوشته شده باشد، ضمن آنكه طناب هاي بسته شده به لوله حمام و آشپزخانه نيز بسيار ناشيانه بسته شده و به نظر مي رسد صحنه سازي باشد. وكيل در ادامه افزود: سئوال ديگر اين است كه چرا جاري قرباني بعد از تماس تلفني معصومه، موضوع را به همسر خودش خبر داده در صورتي كه مي توانسته آن را به شوهر معصومه بگويد تا او سريعتر خودش را به خانه برساند.
با لباس عروسي مي روم
بعد از اظهارات وكيل خانواده معصومه، متهم جوان در جايگاه قرار گرفت و با رد اتهام قتل عمدي همسرش گفت: من و معصومه 6 ماه بود كه ازدواج كرده بوديم، ما عاشق يكديگر بوديم، ولي معصومه دو هفته آخر خيلي كم حرف شده بود. او افزود: او چون خبرنگار فعالي بود، حتي نتوانست براي عيد خريد كند، روز دوم عيد با او به خريد رفتم اما او چيزي نخريد. بعد از آنكه غروب به خانه برگشتيم او از من خواست دوباره براي خريد همراهش بروم، اما من قبول نكردم و سر همين موضوع دعوايمان شد.
ساعت 9 صبح روز بعد در حاليكه سر كار بودم، معصومه تماس گرفت و گفت: با لباس عروسي به خانه ات آمده ام و با همان لباس هم مي روم. من كه فكر مي كردم معصومه قهر كرده و مي خواهد به خانه مادرش برود گوشي تلفن را قطع كردم، اما وقتي برادرم و همسرش تماس گرفتند و از پيدا شدن جنازه معصومه خبر دادند، فهميدم چه اتفاق تلخي افتاده است.
هنگامي كه از متهم جوان درباره ادعاي خودكشي همسرش سئوال شد، گفت: فكر مي كنم معصومه از زندگي خسته شده بود، او با آرزوي يك زندگي آرام با من ازدواج كرد، اما من نتوانستم و او را به يك اتاق اجاره اي در يك پاركينگ بردم.
او گفت: اين اتفاق برايم خيلي سنگين بود اصلا فكر نمي كردم اينطوري بشود، معصومه به من قول داده بود تا آخر زندگي با من خواهد ماند. با دفاعيات وكيل متهم به قتل و اظهارات مطلعين، پنج قاضي شعبه 71 دادگاه كيفري استان تهران(عزيزمحمدي، رحيمي، باقري، عبداللهي وسالاري)به زودي حكم خود را در اين باره صادر خواهند كرد.]]>
</TEXT>
</DOC>
<DOC>
<DOCID>HAM2-851017-046</DOCID>
<DOCNO>HAM2-851017-046</DOCNO>
<ORIGINALFILE>/1385/851017/news/_havad.htm</ORIGINALFILE>
<ISSUE>يكشنبه 17 دي 1385 - سال چهاردهم - شماره4177 - Jan 7, 2007</ISSUE>
<DATE calender="Western">2007-01-07</DATE>
<DATE calender="Persian">1385/10/17</DATE>
<CAT xml:lang="fa">گوناگون.حوادث</CAT>
<CAT xml:lang="en">Miscellaneous.Happenings</CAT>
<TITLE>
<![CDATA[خط آخر6 سال فرار قاتل پسر عمو]]>
</TITLE>
<TEXT>
<![CDATA[گروه حوادث- متهم جواني كه به خاطر مخالفت با ازدواج پسرعمويش و خواهر خود، خواستگار جوان را با ضربات چاقو به قتل رسانده بود بعد از گذشت 6سال در محاصره پليس جنايي پايتخت قرار گرفت.
بيست و چهارم دي ماه 79، با گزارش مرگ مرد جواني به نام غلامعلي در بيمارستان اميرالمؤمنينع كارآگاهان اداره دهم آگاهي تحقيقات خود را براي دستگيري عامل جنايت آغاز كردند. در حالي كه مادر مقتول كه به شدت مجروح شده بود، شاهد كليدي ماجرا بود، بازجويي از وي تا زمان بهبودي اش به تاخير افتاد و همين فرصت باعث شد ضارب بتواند از چنگ پليس فرار كند. اين زن بعد از بهبودي هنگامي كه تحت بازجويي پليس قرار گرفت به كارآگاهان گفت: چندي پيش از حادثه، پسرم ازمن خواست به خواستگاري دختر عمويش بروم، ولي خانواده دختر به خواستگاري ما جواب منفي دادند، اما غلامعلي باز هم اصرار داشت خانواده عمويش را راضي كنيم با اين ازدواج موافقت كنند، ولي آنها به دليلي رضايت نمي دادند.
در حالي كه مدتي از خواستگاري مي گذشت، روز حادثه پسرعموي غلامعلي به نام رمضان به خانه ما آمد و از پسرم خواست فكر ازدواج با خواهرش را از ذهنش پاك كند، اما اين مسئله باعث درگيري اين دو جوان شد، به قصد ميانجيگري وارد دعواي آنان شدم، اما رمضان بعد از آنكه با ضربات چاقو مرا مجروح كرد با پسرم درگير شد، درگيري به كوچه كشيده شد و در آن هنگام بود كه رمضان پسرم را با ضربات چاقو مجروح كرد و متواري شد. با اظهارات مادر مقتول، متهم شناسايي و تحت تعقيب قرار گرفت اما پليس جنايي نتوانست ردي از او پيدا كند. عصر روز جمعه در حالي كه 6 سال از زمان جنايت مي گذشت، كارآگاهان اداره دهم آگاهي تهران مخفيگاه قاتل فراري را در رجايي شهر كرج شناسايي كرده و او را دستگير كردند.
سرهنگ حسين خوييني معاون آگاهي پايتخت روز گذشته با اعلام اين خبر گفت: متهم كه در طي 6سال گذشته به خاطر ترس از شناسايي، دايما تغيير مكان مي داده است، با اعتراف صريح به قتل پسرعمويش مدعي شد مقتول اصرار زيادي براي ازدواج با خواهرم داشت ولي خانواده ما با اين ازدواج مخالف بودند، همين مسئله باعث درگيري من و مقتول شد كه در نهايت او را به قتل رساندم.]]>
</TEXT>
</DOC>
<DOC>
<DOCID>HAM2-851017-047</DOCID>
<DOCNO>HAM2-851017-047</DOCNO>
<ORIGINALFILE>/1385/851017/news/_havad.htm</ORIGINALFILE>
<ISSUE>يكشنبه 17 دي 1385 - سال چهاردهم - شماره4177 - Jan 7, 2007</ISSUE>
<DATE calender="Western">2007-01-07</DATE>
<DATE calender="Persian">1385/10/17</DATE>
<CAT xml:lang="fa">گوناگون.حوادث</CAT>
<CAT xml:lang="en">Miscellaneous.Happenings</CAT>
<TITLE>
<![CDATA[حكم مرگ براي سرايدار گاوداري]]>
</TITLE>
<TEXT>
<IMAGE>/1385/851017/news/009408.jpg</IMAGE>
<![CDATA[
گروه حوادث - سرايدار افغان كه صاحب ايراني يك گاوداري را به قتل رسانده بود، به مرگ محكوم شد.
در اين پرونده مرد سرايدار غلامحسين متهم بود كه شامگاه 25 شهريور 84، در يك نزاع مرگبار با صاحبكارش به نام اكبر وي را در گاوداريش در يافت آباد با ضربات چاقو به قتل رسانده است. صبح ديروز قضات شعبه 71 دادگاه پس از شور براي غلامحسين حكم مرگ صادر كردند.]]>
</TEXT>
</DOC>
<DOC>
<DOCID>HAM2-851017-048</DOCID>
<DOCNO>HAM2-851017-048</DOCNO>
<ORIGINALFILE>/1385/851017/news/_havad.htm</ORIGINALFILE>
<ISSUE>يكشنبه 17 دي 1385 - سال چهاردهم - شماره4177 - Jan 7, 2007</ISSUE>
<DATE calender="Western">2007-01-07</DATE>
<DATE calender="Persian">1385/10/17</DATE>
<CAT xml:lang="fa">گوناگون.حوادث</CAT>
<CAT xml:lang="en">Miscellaneous.Happenings</CAT>
<TITLE>
<![CDATA[اتوبوس آتش گرفت، 50 مسافر زنده زنده سوختند]]>
</TITLE>
<TEXT>
<![CDATA[بي بي سي: بر اثر آتش گرفتن يك دستگاه اتوبوس در شهر كوميلا در بنگلادش، بيش از??نفر جان خود را از دست دادند.
محمد كمال الدين فرمانده پليس شهر كوميلا با اعلام اين خبر گفت: اين اتوبوس صبح روز شنبه در حالي كه در يكي از خيابان هاي شهر مشغول جابجايي مسافرين بود، با يك كالسكه مسافربر برخورد كرد و در اثر اين برخورد، مخزن گاز اتوبوس منفجر شد.
وي ادامه داد: آتش به سرعت به تمامي نقاط اتوبوس سرايت كرد و بيش از?? تن از مسافران اتوبوس در آتش سوخته و در دم كشته شدند و فقط 6 تن از اين سانحه جان سالم
به در بردند.]]>
</TEXT>
</DOC>
<DOC>
<DOCID>HAM2-851017-049</DOCID>
<DOCNO>HAM2-851017-049</DOCNO>
<ORIGINALFILE>/1385/851017/news/_informatic.htm</ORIGINALFILE>
<ISSUE>يكشنبه 17 دي 1385 - سال چهاردهم - شماره4177 - Jan 7, 2007</ISSUE>
<DATE calender="Western">2007-01-07</DATE>
<DATE calender="Persian">1385/10/17</DATE>
<CAT xml:lang="fa">علمی فرهنگی.علمی.ارتباطات و فناوری اطلاعات</CAT>
<CAT xml:lang="en">Science and Culture.Science.Information and Communication Technology</CAT>
<TITLE>
<![CDATA[چيپ هاي سريع تر و مصرف كمتر]]>
</TITLE>
<TEXT>
<IMAGE>/1385/851017/news/009348.jpg</IMAGE>
<![CDATA[
گروه علمي فرهنگي- با وجود تمركز صنعت به چيپ هاي كارآمد در سال هاي اخير، شركت اينتل، طرح هاي جديد پردازشگران سرعت بالا كه شامل نخستين نمونه چيپ ترافلاپ است را در نمايشگاه توسعه اي اينتل به نمايش گذاشت.
مدير ارشد اجرايي اينتل پاول آتليني اعلام كرد كه محبوبيت وب سايت هاي اشتراك ويديو، افزايش نياز به سرعت را ثابت مي كند. وي در اين كنفرانس گفت:دانلود 60 ثانيه اي ويديو كليپ، بر بيش از 80 درصد قدرت پنتيوم m سال 2003 اينتل و حدود نيمي از قدرت پنتيوم 4 فصل 2004 شركت فشار وارد مي كند. ويديو كليپ مشابه تنها بر درصد كمي از core 2 duo، پردازشگر كامپيوتر برتر فعلي شركت اينتل، تأثير مي گذارد. وي افزود، اين تقاضا در ماه هاي آينده، به دليل قيمت كمكوردرهاي high-defiitio كه پيش بيني  مي شود به قيمت پايين تر از 1000 دلار آمريكا در فصل تعطيلات برسد، رشد خود را ادامه خواهد داد. بازي هاي ويديويي پيچيده و سيستم عامل هاي نسل بعدي مثل ويستاي مايكروسافت و osx اپل نيز نياز به سرعت پردازش را افزايش مي دهند.
اپل در اولين حضور خود در نمايشگاه اينتل گزارش مي دهد كه اكنون، مجموعه كامپيوترهاي مكينتاش كامل خود را به ريزپردازنده هاي اينتل انتقال داده است. فيل اسكيلر رئيس بازاريابي جهاني اپل گفت، پردازش سريع و توان مصرف كم چيپ، به اپل اين اجازه را مي دهد كه محصولات توليدي خود را در پشت يك مانيتور صفحه صاف قرار دهد.
پاسخ كوتاه اينتل به رشد رقابت كامپيوتري، چيپ چهارهسته اي است كه به منظور استفاده در سرورها و تامين نياز بازيكنان حرفه اي تا ماه نوامبر و براي عرضه بيشتر در فصل اول سال 2007 طراحي و برنامه ريزي شده است. در رديف مياني، اينتل به منظور پيشرفت در محاسبات كامپيوتري فوتوني در مقياس چيپ با كمك ليزر كه هفته پيش معرفي شده، تلاش مي كند و پاسخ بلند مي تواند نخستين نمونه به اندازه يك فريزبي، چيپي با سرعت  ترافلاپس باشد كه آتليني در كنفرانس به نمايش گذاشت. آتليني گفت:اين چيپ مي تواند، قدرت پردازش سوپر كامپيوتري به اندازه يك اتاق را شكست دهد و به كارهاي داده متمركز همانند جست وجوي ويديويي بلادرنگ و ترجمه متن فوري زبان ها قادر سازد. چيپ، 80 هسته را در قطعه واحدي كار مي گذارد و 10 گيگا فلاپس پردازش را در سرعت 3.1 گيگاهرتز اجرا مي كند و يك وات برق مصرف مي كند.لوييز باروسو مهندس برجسته گوگل گفت، مراكز داده بزرگ نياز به تغذيه اين كامپيوترهاي سريع دارند كه هنوز به كارايي و قدرت زياد احتياج دارند. وي در نمايشگاه گفت: امروزه يكي از بزرگترين اتلاف برق كامپيوتري، منبع تغذيه است كه تنها با 55 تا 70 درصد كارايي كار مي كند زيرا ولتاژهاي متفاوت كامپيوتر را تأمين مي كند. در مقابل، يك خط تك ولتاژ مي تواند 12 ولت را در 90 درصد كارايي فراهم كند.
راتنر مدير ارشد تكنولوژي اينتل گفت: در سطح مركز داده كامل، حدود دوسوم توان توليد شده توسط گرما هدر مي رود. حتي راه حل باروسو فقط مجموعه را تا 50 درصد كارايي بالا مي برد.
راتنر افزود: پس مهندسان اينتل بر روي قدرت معكوس كننده اي كار مي كنند كه مراحل زائد را حذف مي كند و قدرت dc ولتاژ را در 90 درصد كارايي فراهم مي كند. اين اصلاح به شركت ها اجازه اجراي 60 درصد اكثر سرورها را در هر مگاوات مي دهد و يا مي گذارد تا تعداد سرورها را ثابت نگه دارند و نيز صورت حساب برق ارزان تري را پرداخت كنند.]]>
</TEXT>
</DOC>
<DOC>
<DOCID>HAM2-851017-050</DOCID>
<DOCNO>HAM2-851017-050</DOCNO>
<ORIGINALFILE>/1385/851017/news/_informatic.htm</ORIGINALFILE>
<ISSUE>يكشنبه 17 دي 1385 - سال چهاردهم - شماره4177 - Jan 7, 2007</ISSUE>
<DATE calender="Western">2007-01-07</DATE>
<DATE calender="Persian">1385/10/17</DATE>
<CAT xml:lang="fa">علمی فرهنگی.علمی.ارتباطات و فناوری اطلاعات</CAT>
<CAT xml:lang="en">Science and Culture.Science.Information and Communication Technology</CAT>
<TITLE>
<![CDATA[درياچه هاي متان در تايتان]]>
</TITLE>
<TEXT>
<IMAGE>/1385/851017/news/009351.jpg</IMAGE>
<![CDATA[
مكس نيوز: دانشمندان، موفق به يافتن درياچه  هايي در بزرگترين قمر زحل شده اند. در درياچه هاي تايتان به جاي آب، متان وجود دارد. اين هيدروكربن ظاهرا به مانند آب باران روي تايتان مي بارد.
تايتان دومين قمر بزرگ منظومه  شمسي است كه به خاطر محيط عجيب، مورد علاقه دانشمندان است. آنان معتقدند محيط سرشار از متان تايتان، مانند دوران اوليه زمين پيش از پيدايش اكسيژن است. از آنجا كه متان در محيط تايتان به وفور وجود دارد، دانشمندان مدت ها در پي يافتن پاسخ به اين سوال بوده اند كه آيا در تايتان درياچه يا اقيانوس متان وجود دارد، اما مه غليظ متان كه پيرامون اين قمر را فراگرفته است،  مانع از ديدن آن مي شد.
اكنون گروهي از دانشمندان به سرپرستي الن استوفان به پاسخ اين پرسش دست يافته اند. اين پاسخ براساس تصاويري است كه ماهواره كاسيني از نيمكره شمالي تايتان گرفت. وي گفت: اين تصاوير حدود 75 درياچه را نشان مي دهد كه برخي از آنها بزرگ هستند و قطرشان از 3 تا 70كيلومتر است. استوفان گفت: اين درياچه ها شباهت زيادي به درياچه هاي زمين دارند و كانال هايي مانند رودخانه هاي زمين، به آنها مي ريزد. متان به اين علت در تايتان به صورت مايع است كه آب و هواي تايتان بسيار سرد است و آنچه در زمين به صورت گاز است، در اين قمر به صورت مايع است. كريستف سوتين - استاد دانشگاه نانت- با اشاره به اطلاعات جديد گفت: اين يافته ها نشان مي دهد متان در تايتان همان نقشي را دارد كه آب در زمين دارد.]]>
</TEXT>
</DOC>
<DOC>
<DOCID>HAM2-851017-051</DOCID>
<DOCNO>HAM2-851017-051</DOCNO>
<ORIGINALFILE>/1385/851017/news/_informatic.htm</ORIGINALFILE>
<ISSUE>يكشنبه 17 دي 1385 - سال چهاردهم - شماره4177 - Jan 7, 2007</ISSUE>
<DATE calender="Western">2007-01-07</DATE>
<DATE calender="Persian">1385/10/17</DATE>
<CAT xml:lang="fa">علمی فرهنگی.علمی.ارتباطات و فناوری اطلاعات</CAT>
<CAT xml:lang="en">Science and Culture.Science.Information and Communication Technology</CAT>
<TITLE>
<![CDATA[آموزش عالي]]>
</TITLE>
<TEXT>
<![CDATA[اضطراب، عامل اصلي مراجعه به مراكز مشاوره
مهر: حدود 12 هزار پرونده مشاوره در سال 1384 از مراجعه دانشجويان علوم پزشكي به مراكز مشاوره دانشگاه ها تشكيل شده و مهم ترين علت مراجعه دانشجويان، اضطراب با 24درصد ميزان مراجعه بوده است.
عباس مسجدي افزود: مراجعه كنندگان به مراكز مشاوره به علت هاي مختلفي به اين مراكز مراجعه مي كنند كه بر اساس دسته بندي اين مشكلات، 24 درصد دانشجويان به دليل اضطراب، 20 درصد به دليل مشكلات جسماني و 16 درصد به دليل مشكلات اقتصادي به مراكز مشاوره مراجعه كرده اند.
ساخت نماد توسعه فناوري در پارك فناوري پرديس
گروه علمي فرهنگي- نماد توسعه فناوري به عنوان سردر پارك فناوري پرديس ساخته مي شود.به گزارش روابط عمومي پارك فناوري پرديس، اين نماد كه در محل سر درورودي پارك فناوري پرديس در حال ساخت است، القاكننده تعالي گرايي، توسعه فناوري، رشد و حركت بوده و داراي طراحي زيبا و منحصر به فردي است.گل محمدي طراح اين پروژه خاطرنشان كرد: اين نماد مثلثي قائم الزاويه با مساحت 2310 متر مربع است كه 9 طبقه آن روي زمين و 2 طبقه زير زمين قرار دارد. ارتفاع پروژه از سطح زمين 40 متر بوده و فونداسيون آن در عمق 8 متري اجرا شده است.تاكنون ساخت بخش بتني پروژه به اتمام رسيده است و تا پايان سال جاري ساخت بخش فلزي نيز به اتمام خواهد رسيد.
ايجاد 3 رشته جديد دكتري در دانشگاه تبريز
ايسنا: معاون تحصيلات تكميلي دانشگاه تبريز گفت: شوراي گسترش آموزش عالي با پذيرش دانشجو در سه رشته جديد دكتري در دانشگاه موافقت كرد.
علي اصغر جعفرزاده افزود: با ايجاد اين رشته ها، تعداد رشته هاي دوره هاي دكتراي دانشگاه تبريز به 66 گرايش رشته رسيد. وي رشته هاي جديد را شامل ادبيات فرانسه، بيماري شناسي گياهي و تغذيه دام اعلام كرد و گفت:  با راه اندازي اين رشته ها براي سال تحصيلي 86 دانشجوي جديد پذيرش خواهد شد.
دانشگاه صنعتي 16دي در هويزه ايجاد مي شود
مهر: وزير علوم در هويزه و در مراسم نكوداشت شهداي 16دي ماه به دانشجويان توصيه كرد: براي پاسداشت از مقام شهداي دانشجو بايد در جهاد علمي حضوري فعال داشته باشند.
محمدمهدي زاهدي با اشاره به تصميم دولت مبني بر ايجاد دانشگاه صنعتي 16دي در منطقه هويزه در خصوص اقدامات دولت براي تحقق اهداف چشم انداز بيست ساله نظام، مواردي را مورد تاكيد قرار داد.
دانشگاه ها درخواست وام شهريه خود را
به صندوق رفاه دانشجويان ارائه دهند
فارس: رئيس صندوق رفاه دانشجويان گفت: صندوق رفاه دانشجويان منتظر درخواست وام شهريه از سوي دانشگاه ها براي واگذاري اين وام است.
مهرداد فولادي نژاد با اشاره به اين كه اعتبار وام شهريه امسال دانشجويان دانشگاه هاي وابسته به وزارت علوم 58 ميليارد تومان است كه تمام آن به صندوق رفاه داده شده است، گفت: هرچند كه ميزان وام شهريه دانشجويان در سال جاري از 60 ميليارد تومان به 120 ميليارد تومان افزايش يافته است اما اين ميزان نيز نمي تواند پاسخگوي نياز دانشجويان كشور باشد.
سوابق تحصيلي معيار دقيقي براي گزينش دانشجو نيست
مهر: در حدود 10 درصد ظرفيت هاي دانشگاهي به دليل متقاضي زياد داراي حساسيت بالايي هستند و حذف كنكور و محاسبه سوابق تحصيلي به تنهايي براي گزينش عملياتي نيست. عبدالرسول پورعباس افزود: در كشور ما آزمون هاي دبيرستان اغلب به صورت تشريحي برگزار مي شود و اين موضوع تصحيح آنها را به صورت يكسان با مشكل مواجه مي كند. با توجه به اين مسئله بايد در كنار آزمون هاي استاندارد دبيرستان، آزمون سراسري نيز به صورت متمركز برگزار شود.]]>
</TEXT>
</DOC>
<DOC>
<DOCID>HAM2-851017-052</DOCID>
<DOCNO>HAM2-851017-052</DOCNO>
<ORIGINALFILE>/1385/851017/news/_informatic.htm</ORIGINALFILE>
<ISSUE>يكشنبه 17 دي 1385 - سال چهاردهم - شماره4177 - Jan 7, 2007</ISSUE>
<DATE calender="Western">2007-01-07</DATE>
<DATE calender="Persian">1385/10/17</DATE>
<CAT xml:lang="fa">علمی فرهنگی.علمی.ارتباطات و فناوری اطلاعات</CAT>
<CAT xml:lang="en">Science and Culture.Science.Information and Communication Technology</CAT>
<TITLE>
<![CDATA[علمي فرهنگي]]>
</TITLE>
<TEXT>
<![CDATA[صعود ايران در نانوتكنولوژي به رده دوم جهان اسلام
مهر: در بحث توليد مقالات نانوتكنولوژي ايران از رتبه 50 دنيا به رتبه 36 و در جهان اسلام از رتبه ششم به رتبه دوم ارتقاء يافته است كه اميدواريم با برنامه ريزي هاي انجام شده در اواسط سال آينده ايران رتبه اول توليد مقالات نانوتكنولوژي را در سطح جهان اسلام به دست آورد.
عليرضا سجادي، رئيس ستاد فناوري هاي رياست جمهوري افزود: نگاه دولت نهم در بحث توسعه فناوري بسيار مثبت بوده است، به طوري كه طي چند وقت اخير نگاه جامع تري در اين بحث به وجود آمده و بحث تجاري سازي تكنولوژي و پيدا كردن بازار در كشورهاي خارجي توسعه يافته است.
وي ادامه داد: تخصيص وام براي صنعتي شدن پروژه هاي تحقيقاتي و حمايت از امور پژوهشي محققان از جمله برنامه ريزي هايي است كه در راستاي حمايت هاي دولت از بحث نانو تكنولوژي در كشور انجام خواهد شد.
افتتاح اولين دوره مسابقات بازي هاي رايانه اي تهران
گروه علمي فرهنگي- اولين مسابقات بازي هاي رايانه اي تهران به همت سازمان فرهنگي هنري شهرداري ديروز در مركز فرهنگي هنري نوجوانان تهران افتتاح شد.
به گزارش اداره كل روابط عمومي سازمان فرهنگي هنري شهرداري، سيدمحمدجواد صدري مهر، دبير اولين دوره مسابقات بازي هاي رايانه اي تهران، بومي سازي هاي رايانه، انتقال پيام هاي فرهنگي از طريق اين رسانه، ارائه نسخه هاي اصلاح شده بازي ها متناسب با فرهنگ ملي را از جمله اهداف در نظر گرفته شده در اولين دوره اين مسابقات برشمرد و اظهار داشت: ساماندهي و فراهم نمودن شرايط و بستر مناسب بازي هاي رايانه اي در شهر تهران با در نظر داشتن عرف جامعه ايران و متناسب با اصول حرفه اي اين بازي ها در سطح بين المللي سياستي است كه سازمان فرهنگي هنري شهرداري در راه اندازي اين مسابقات تدوين كرد.
نشست هاي شمع نهج البلاغه در محفل اجتماع
گروه علمي فرهنگي- سلسله نشست هاي شمع نهج البلاغه در محفل اجتماع، به مناسبت عيد سعيد غدير خم به همت پژوهشكده نهج البلاغه و معاونت اجتماعي شهرداري منطقه 6، روزهاي 16 و 17 دي در فرهنگسراي گنجوي برگزار مي شود.
به گزارش همشهري، روز سه شنبه 16 دي دكتر جليل تجليل درباره نقش ادبيات در انتقال فرهنگ و دكتر دلشاد تهراني با موضوع آزادي، گوهر دين سخنراني خواهند كرد.
همچنين روز چهارشنبه 17 دي، دكتر علي صادقي تهراني و دكتر طاهره صفارزاده به ترتيب در باره پايبندي به اصول، انعطاف در عمل و از نهج البلاغه و علي ع چه مي خواهيم، سخنراني مي كنند.
وجود 48 هزار كلاس چندپايه در كشور
فارس: معاون آموزش و پرورش عمومي از وجود حدود 48 هزار كلاس چندپايه در كشور خبر داد.
حسين احمدي افزود: هنوز آمار دقيقي از تعداد كلاس چندپايه در كشور نداريم زيرا تازه ساماندهي مدارس و كلاس ها به طور كامل انجام شده است.
وي اضافه كرد: كلاس هاي چندپايه به دليل تعداد كم دانش آموزان در هر كلاس ايجاد مي شود كه اين كلاس ها در روستاها و در مقطع ابتدايي هستند. احمدي اظهار داشت: بايد حداقل در يك كلاس 7 دانش آموز ثبت نام كنند تا كلاس تشكيل شود كه در بعضي از روستاها به دليل نبود تعداد كافي دانش آموزان، يك كلاس با حضور چندپايه دانش آموز تشكيل مي شود.
وي ادامه داد: وجود كلاس هاي چندپايه به هيچ وجه به دليل نبود معلم يا مدرسه نيست بلكه به دليل خالي از سكنه شدن روستاها، مهاجرت و مشكلات اجتماعي و فرهنگي در جامعه است.]]>
</TEXT>
</DOC>
<DOC>
<DOCID>HAM2-851017-053</DOCID>
<DOCNO>HAM2-851017-053</DOCNO>
<ORIGINALFILE>/1385/851017/news/_informatic.htm</ORIGINALFILE>
<ISSUE>يكشنبه 17 دي 1385 - سال چهاردهم - شماره4177 - Jan 7, 2007</ISSUE>
<DATE calender="Western">2007-01-07</DATE>
<DATE calender="Persian">1385/10/17</DATE>
<CAT xml:lang="fa">علمی فرهنگی.علمی.ارتباطات و فناوری اطلاعات</CAT>
<CAT xml:lang="en">Science and Culture.Science.Information and Communication Technology</CAT>
<TITLE>
<![CDATA[قابليت پخش هر دو فرمت جديد "دي وي دي"]]>
</TITLE>
<TEXT>
<![CDATA[ايرنا: يك شركت كره اي به زودي فروش دستگاه هاي "دي وي دي پلير" جديدي را آغاز مي كند كه قادر است ديسكهاي هر دو فرمت جديد پيشنهادي براي نسل بعدي "دي وي دي"ها را نمايش دهد. اين شركت اعلام كرد دستگاه جديد اين شركت هم ديسكهاي اچ ديدي وي ديhd-dvdكه توسط شركت توشيبا ابداع شده اند و هم ديسكهاي بلوري blu-rayكه توسط شركت "سوني" معرفي شده اند را نمايش دهد.
اين شركت روز جمعه اعلام كرد: دستگاه جديد در نمايشگاه تجهيزات الكترونيك "سي يي اس" شهر لاس وگاس معرفي خواهد شد و جزييات بيشتر نظير تاريخ ورود به بازار و همچنين قيمت آن در همان زمان اعلام مي شود. دو فرمت دي وي دي از سال گذشته رقابت نزديكي را با يكديگر در پيش گرفته اند.]]>
</TEXT>
</DOC>
<DOC>
<DOCID>HAM2-851017-054</DOCID>
<DOCNO>HAM2-851017-054</DOCNO>
<ORIGINALFILE>/1385/851017/news/_iran.htm</ORIGINALFILE>
<ISSUE>يكشنبه 17 دي 1385 - سال چهاردهم - شماره4177 - Jan 7, 2007</ISSUE>
<DATE calender="Western">2007-01-07</DATE>
<DATE calender="Persian">1385/10/17</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[هشدار كارشناسان در مورد افزايش آمار قربانيان مسموميت با مونواكسيد كربن
لوازم گازي غير استاندارد مرگ و مير را افزايش داده اند]]>
</TITLE>
<TEXT>
<IMAGE>/1385/851017/news/009402.jpg</IMAGE>
<![CDATA[
گروه سلامت - مرگ زوج جوان براثر گازگرفتگي در تهران. مرگ 3عضو يك خانواده براثر گازگرفتگي. دختر و پسر جوان براثر گازگرفتگي جان باختند. 18 دانش آموز يك مدرسه دچار گازگرفتگي شدند... تيترهايي كه اين روزها از فرط تكراري شدن، حتي ديگر مورد توجه حوادث نويس ها هم نيستند. با اين حال، مونو اكسيد كربن همچنان در سكوت، جان مي گيرد. طبق آمار اعلام شده از مركز اورژانس تهران تنها طي10 روز دي ماه، 90 مورد مسموميت ناشي از گازگرفتگي در تهران به ارگان هاي امدادي گزارش شده كه در آنها 9 تن جان خود را از دست داده و بيش از 40 تن به دليل شدت مسموميت به بيمارستان انتقال يافته اند. بر اساس آمارهاي ارايه شده، نهم دي  ماه با 22 فقره حادثه گازگرفتگي، بيشترين فراواني را در اين مدت كوتاه به خود اختصاص داده است.
سخنگوي سازمان آتش نشاني و خدمات ايمني تهران، در گفتگو با همشهري، افزايش آمار مسموميت با مونواكسيد كربن را نگران كننده مي داند و مي گويد: افزايش استفاده از لوازم غير استاندارد مثلا آبگرم كن ها و يا بخاري هايي كه نفتي بوده اند و تبديل به بخاري يا آبگرم كن گازي شده اند، همچنين عدم توجه به دودكش ها افزايش كشته شدگان ناشي از گاز مونوكسيد كربن را به دنبال دارد.
تبليغ براي گازگرفتگي به جاي تبليغ پفك
براساس آخرين گزارش ها، در آبان 85، 163 مورد مسموميت با گاز مونواكسيد كربن به اورژانس 115 گزارش شده بود كه از اين تعداد 73 مورد منجر به بستري در بيمارستان و 10 مورد منجر به مرگ شد. اما تنها در 10 روز آغاز دي ماه تعداد قربانيان گازگرفتگي به آمار كل قربانيان آبان ماه رسيد. اين درحالي است كه سخنگوي سازمان آتش  نشاني مي گويد: متاسفانه آنقدر كه رسانه هاي ما در مورد سوژه هاي ديگر تبليغات جذابي مي كنند، و براي انواع و اقسام مواد خوراكي تيزر مي سازند، تا الان حتي يك تبليغ كوچك در مورد خطر خفگي با مونو كسيد كربن نشان داده نشده است و حتي زيرنويسي هم در اين زمينه براي آگاهي دادن به مردم وجود ندارد و همين موجب شده كه ما از نظر فرهنگ سازي در اين موضوع بسيار عقب باشيم.
دكتر شاهين شاد نيا، دبير انجمن سم شناسي و مسموميت هاي ايران و رييس بخش مسمومين بيمارستان لقمان نيز در گفتگو با همشهري، با بيان اين كه در سال 84، تا پايان سال، 86 مورد و در سال 85 تا الان 33 مورد مسموميت با مونواكسيدكربن در بخش مسمومين بيمارستان لقمان گزارش شده، در گفت و گو با همشهري مي گويد: علت شيوع اين مسموميت اين است كه گاز مونواكسيد كربن نه رنگ دارد و نه داراي بو و گاز تحريك كننده است و در واقع اين گاز هيچ علامت خاصي ندارد كه ريه را بسوزاند، ولي مثلا گاز شهري بوي خاصي دارد و قابل پيشگيري است به همين دليل مسموميت با مونواكسيد كربن بيشتر گزارش مي شود.
وي با اشاره به اين كه در كنار عدم آگاهي مردم، اطلاع رساني دقيق توسط رسانه ها نيز صورت نمي گيرد تاكيد مي كند: بايد نكات ايمني را به خانواده ها آموزش داد. اين همه تبليغ درباره نشت گاز و خطرات آن در منزل در تلويزيون پخش مي شود، اما درباره مسموميت با مونواكسيد كربن كه اغلب بدليل بد كاركردن وسايل گرمازا و عدم تهويه مناسب اتاق ها در فصل زمستان است، كار تبليغي خاصي صورت نمي گيرد. درحالي كه آمار گازگرفتگي در فصل زمستان چند برابر آمار حوادث ناشي از نشت گاز است. دكتر شاد نيا تاكيد مي كند: همچنين روي بسته ها و جعبه هايي كه اين لوازم بسته بندي مي شوند، توصيه هاي ايمني لازم حك شود.
هشدار درباره بخاري هاي بدون دود كش
سخنگوي سازمان آتش نشاني با بيان اين كه افزايش مسموميت با مونواكسيد كربن با كاهش دما ارتباط مستقيم دارد، مي گويد: بارها ديده شده كه در يك ساختمان از يك مسير دودكش مشترك استفاده شده است و توجهي به كلاهك و دودكش پشت بام نشده به طوري كه شهروندان در تابستان روي اين دودكش ها پوشش مي گذارند و مسير آن را مسدود مي كنند و در زمستان با روشن كردن بخاري ديگر فراموش مي كنند كه اين پوشش را بردارند و همين باعث پخش شدن گاز مونواكسيد كربن مي شود.
تيموري با اشاره به اينكه يك علت شايع ديگر استفاده از بخاري هاي بدون دودكش است، مي گويد: متاسفانه از اين بخاري ها در فضاهاي بسته استفاده مي شود در حاليكه اين بخاري ها فقط بايد در اماكني مثل مغازه ها و پاساژها كه كوچك هستند، استفاده شوند.
اين البته تنها بخشي از نكاتي است كه مردم براي در امان ماندن از خطر مسموميت با مونواكسيد كربن بايد بدانند. مجموعه دانستني هايي كه ظاهرا رسانه ها، بخصوص راديو و تلويزيون درباره اهميت آنها تصور روشني دارند.]]>
</TEXT>
</DOC>
<DOC>
<DOCID>HAM2-851017-055</DOCID>
<DOCNO>HAM2-851017-055</DOCNO>
<ORIGINALFILE>/1385/851017/news/_iran.htm</ORIGINALFILE>
<ISSUE>يكشنبه 17 دي 1385 - سال چهاردهم - شماره4177 - Jan 7, 2007</ISSUE>
<DATE calender="Western">2007-01-07</DATE>
<DATE calender="Persian">1385/10/17</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[اخبار فرهنگي]]>
</TITLE>
<TEXT>
<![CDATA[معاون دانشجويي وزير علوم:
اعزام دانشجويان بورسيه به كشورهاي
آمريكا، كانادا و انگليس لغو شد
گروه علمي فرهنگي _ معاون دانشجويي وزير علوم گفت: بر اساس برنامه هاي وزارت علوم از اين به بعد بورسهاي تحصيلي هدفمند شده و در نحوه انتخاب دانشجو براي اعزام به خارج بازنگري هايي صورت گرفته كه از آنها مي توان به اعزام دانشجوي بورسيه تنها در رشته هاي اولويت دار و رشته هايي كه در داخل كشور امكان ارائه آنها وجود ندارد اشاره كرد.
وي ديروزدر نشست خبري معاون و مديران دانشجويي وزارت علوم،  تحقيقات و فناوري با بيان اينكه در ابتداي اين طرح 700 دانشجو متقاضي شناسايي شدند، اظهار كرد: با توجه به اينكه برخي از اين دانشجويان حائز شرايط نبودند، تعداد آنها به 400 نفر كاهش يافت و در نهايت نيز 200 دانشجوي بورسيه براي اعزام به خارج از كشور انتخاب شدند كه اسامي نهايي آنان قبل از بهمن ماه اعلام خواهد شد.
معاون دانشجويي وزارت علوم از لغو اعزام دانشجوي بورسيه به كشورهاي آمريكا، كانادا و انگليس خبر داد.
وي توضيح داد: اعزام دانشجو به اين كشورها با هزينه شخصي منعي ندارد ولي در مورد دانشجوياني كه به صورت بورس و با هزينه دولت به اين كشورها اعزام مي شوند، به دليل برخوردها و عكس العملهاي نامطلوب برخي مسوولان اين كشورها با دانشجويان بورسيه، محدوديت هايي براي اعزام دانشجويان بورسيه به اين كشورها اعمال شده است و ترجيح بر آن است كه دانشجويان به كشورهاي ديگري به غير از اين كشورها اعزام شوند.
وي گفت: لغو اعزام دانشجوي بورسيه به كشورهاي آمريكا، كانادا و انگليس تا زماني كه اينگونه برخوردهاي نامطلوب بين المللي با دانشجويان ايراني از بين نرود ادامه خواهد داشت.
همايش ملي مهندسي فرهنگي برگزار مي شود
گروه علمي فرهنگي- همايش ملي مهندسي فرهنگي كشور طي روز هاي 20و21 دي در تهران برگزار مي شود.
به گزارش همشهري، محمدرضا مخبر دزفولي دبير شوراي عالي انقلاب فرهنگي صبح ديروز در جمع خبرنگاران با اعلام اين مطلب گفت: با توجه به نو موضوع بودن مهندسي فرهنگي، ضرورت دارد كه مطالعات دقيق تري در اين زمينه انجام شود و بر اين اساس از سال گذشته مطالعات در اين حوزه سرعت بيشتري به خود گرفت.
وي با اشاره به فراهم شدن زيرساخت هاي مورد نياز براي جهش علمي كشور افزود: در سال گذشته اولويت اصلي شورا، پيگيري مطالبات رهبري بود. اما به هر صورت شوراي عالي انقلاب فرهنگي در رسيدن كشور به وضعيت فعلي، نقشي محوري داشته است.
وي افزود: بيش از 270 مقاله به دبيرخانه همايش رسيده كه 150 مقاله از اين تعداد به صورت كامل ارايه شده و 35 مقاله در دو روز همايش قرائت خواهد شد.
به گفته وي همزمان با برگزاري همايش ملي مهندسي فرهنگي كشور از تمبر ويژه مهندسي فرهنگي كشور نيز رونمايي خواهد شد.
مخبر دزفولي در ادامه با اشاره به جهش علمي قابل توجه كشور در سال هاي اخير در عرصه هاي مختلف علمي و پژوهشي، گفت: دستيابي كشور به فناوري صلح آميز هسته اي، فناوري سلول هاي بنيادي، پيشرفت هاي مختلف در زمينه علوم زيستي و بسياري از موارد ديگر از جمله مواردي است كه شوراي عالي انقلاب فرهنگي در آن ها نقش محوري داشته است.
وي افزود: از سال گذشته تا به امروز حدود 62 مصوبه در شوراي عالي انقلاب فرهنگي تصويب شده كه براي تك تك آن ها، دهها و صدها ساعت كار كارشناسي و تخصصي انجام شده است؛ كه از ميان مصوبات شورا فقط 13 مصوبه با فرمايشات مقام معظم رهبري در ارتباط مستقيم است.]]>
</TEXT>
</DOC>
<DOC>
<DOCID>HAM2-851017-056</DOCID>
<DOCNO>HAM2-851017-056</DOCNO>
<ORIGINALFILE>/1385/851017/news/_iran.htm</ORIGINALFILE>
<ISSUE>يكشنبه 17 دي 1385 - سال چهاردهم - شماره4177 - Jan 7, 2007</ISSUE>
<DATE calender="Western">2007-01-07</DATE>
<DATE calender="Persian">1385/10/17</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[كميته كارشناسي نظر خود را در مورد لايحه مجازات هاي جايگزين حبس اعلام كرد]]>
</TITLE>
<TEXT>
<![CDATA[فارس: عضو كميسيون حقوقي و قضايي مجلس گفت: كميته كارشناسي منتخب از سوي كميسيون قضايي مجلس نظر نهايي خود را در خصوص لايحه جايگزين حبس به مجلس ارائه كرد.
محمد حسين فرهنگي كه خود يكي از اعضاي كميته كارشناسي بررسي لايحه جايگزين مجازات حبس است افزود: شور اول اين لايحه در صحن علني و كميسيون قضايي مجلس به تصويب رسيده است و كميسيون قضايي براي بررسي شور دوم اين لايحه مبادرت به تشكيل كميته اي متشكل از كارشناسان قضايي و مرتبط با مسايل نمود.]]>
</TEXT>
</DOC>
<DOC>
<DOCID>HAM2-851017-057</DOCID>
<DOCNO>HAM2-851017-057</DOCNO>
<ORIGINALFILE>/1385/851017/news/_iran.htm</ORIGINALFILE>
<ISSUE>يكشنبه 17 دي 1385 - سال چهاردهم - شماره4177 - Jan 7, 2007</ISSUE>
<DATE calender="Western">2007-01-07</DATE>
<DATE calender="Persian">1385/10/17</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[جشن ازدواج 17 هزار عروس و داماد]]>
</TITLE>
<TEXT>
<![CDATA[گروه اجتماعي - به مناسبت عيد خجسته غدير خم بزرگترين جشن پيوند زوجهاي جوان كشور با حضور بيش از 17 هزار و پانصد عروس و داماد خانواده بزرگ كميته امداد امام خميني ره در سراسر ايران اسلامي برگزار مي شود.
كميته امداد امام خميني ضمن اعلام اين خبر خاطرنشان كرد: در شب و روز خجسته فرخنده عيد سعيد خم 19 استان كشور با برگزاري مراسم جشن ازدواج زوجهاي جوان شاهد آغاز زندگي مشترك مزدوجين تحت حمايت كميته امداد امام خميني خواهند بود. براساس اين گزارش استانهاي همدان با 4 هزار و يكصد عروس و داماد، استانهاي كرمان و مازندران هر يك با 2 هزار عروس و داماد و استان خراسان رضوي با 1400 عروس و داماد بيشترين مزدوجين را به خود اختصاص داده اند.]]>
</TEXT>
</DOC>
<DOC>
<DOCID>HAM2-851017-058</DOCID>
<DOCNO>HAM2-851017-058</DOCNO>
<ORIGINALFILE>/1385/851017/news/_kharj.htm</ORIGINALFILE>
<ISSUE>يكشنبه 17 دي 1385 - سال چهاردهم - شماره4177 - Jan 7, 2007</ISSUE>
<DATE calender="Western">2007-01-07</DATE>
<DATE calender="Persian">1385/10/17</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
<![CDATA[محمود عباس نيروهاي مسلح حماس را غيرقانوني اعلام كرد]]>
</TITLE>
<TEXT>
<![CDATA[گروه بين الملل- در يك اقدام عجيب محمود عباس رئيس تشكيلات خودگردان فلسطين كه روز گذشته در مذاكره با اسماعيل هنيه نخست وزير فلسطين و عضو ارشد جنبش حماس با وي بيانيه مشتركي براي مقابله با اسرائيل صادر كرده بود، بازوي مسلح حماس را غيرقانوني خواند و از اين جنبش مردمي كه هم اكنون دولت فلسطين را با رأي مردم در اختيار دارد خواست اين نيرو ها در تشكيلات امنيتي فلسطين كه زير نظر او هستند ادغام شوند.
به گزارش ايرنا عباس هدف از اين دستور و پيشنهاد خود را ترميم و تغيير در رهبري تشكيلات حماس اعلام كرد. در بيانيه اي كه به همين مناسبت از سوي دفتر حماس منتشر شده آمده است كه با توجه به اغتشاشات امنيتي روزافزون، اين تصميم را گرفته است.
در واكنش به اين تصميم غير مترقبه محمود عباس، حماس در قالب بيانيه اي به وي هشدار داد كه دست به چنين تحركاتي نزند. خالد ابوهلال سخنگوي وزارت كشور فلسطين كه تحت امر حماس است گفت: تقاضاي عباس عجولانه است و ما نسبت به هر اقدامي كه متوجه نيرو  هاي ما(حماس)باشد، هشدار مي دهيم.
در همين حال به گزارش آسوشيتد پرس ديروز افراد ناشناس در شهر رام الله پنج تن از اعضاي شاخه نظامي حماس را ربودند. در عين حال در يك اقدام تروريستي ديگر معاون وزير داخلي و معاون شهردار نابلس ربوده شدند. هنوز هيچ گروهي مسئوليت اين اقدام را برعهده نگرفته است.]]>
</TEXT>
</DOC>
<DOC>
<DOCID>HAM2-851017-059</DOCID>
<DOCNO>HAM2-851017-059</DOCNO>
<ORIGINALFILE>/1385/851017/news/_kharj.htm</ORIGINALFILE>
<ISSUE>يكشنبه 17 دي 1385 - سال چهاردهم - شماره4177 - Jan 7, 2007</ISSUE>
<DATE calender="Western">2007-01-07</DATE>
<DATE calender="Persian">1385/10/17</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
<![CDATA[هشدار عراق به كشور هاي منتقد اعدام صدام]]>
</TITLE>
<TEXT>
<IMAGE>/1385/851017/news/009420.jpg</IMAGE>
<![CDATA[
گروه بين الملل - نوري مالكي نخست وزير عراق ديروز با انتقاد به آن دسته از كشورهاي عربي كه منتقد اعدام صدام بوده اند اعلام كرد كه عراق به بازبيني روابط خود با اين كشور ها خواهد پرداخت.
درپي اعدام صدام تعدادي از كشور هاي عربي نسبت به اجراي اين حكم انتقاد كرده و در پاره اي از اين كشور ها در حمايت از صدام و اعتراض به اجراي حكم اعدام وي تظاهراتي صورت گرفت.تعدادي از شبكه هاي خبري عربي از جمله شبكه الجزيره نيز با پوشش قرار دادن اين تظاهرات و نمايش سوگواري براي صدام به جو انتقاد از دولت عراق دامن مي زنند.اين درحالي است كه دستگيري و محاكمه صدام با تأييد و شور مردم عراق و ديگر ستم ديدگان از سياست هاي خشونت بار و جنايت كارانه وي درسراسر جهان همراه بود.
به گزارش ايسنا نخست وزير عراق كه در مراسم گراميداشت ارتش اين كشور سخنراني مي كرد گفت كه تصميم به اعدام صدام تصميم قانوني يك ملت به اجراي عدالت بوده و عراق اجازه دخالت در امور داخلي خود را به هيچ كشوري نمي دهد.به گزارش خبرگزاري فرانسه مالكي در سخنان خود با انتقاد به آن دسته از كشور هاي عربي كه به اجراي عدالت و تصميم دادگاه عراق انتقاد داشته اند،گفت:دولت عراق روابط با اين كشور ها را مورد بازبيني قرار خواهد داد.در همين حال در پي شايعه برخي از كشور هاي عربي مبني بر استعفاي قريب الوقوع مالكي پس از اعدام صدام ديروز علي دباغ سخنگوي دولت عراق با تكرار اين موضوع كه مالكي حاضر نيست براي بار ديگر نامزد نخست وزيري عراق شود، اين خبر را تكذيب كرد.
عمليات جستجوي خانه به خانه
به گزارش آسوشيتد پرس به زودي در عراق عمليات خانه به خانه براي دستگيري تروريست ها به اجرا گذاشته مي شود. ايسنا با انتشار اين خبر افزود،اين عمليات در اجراي استراتژي جديد نظامي آمريكا در عراق محقق خواهد شد. بنا بر اين گزارش اجراي عمليات مذكور در ديدار مالكي با بوش مطرح و به تصويب رسيد.
در همين حال سامي العسكري مشاور سياسي مالكي اظهار داشت كه در جريان ديدار مالكي با بوش، نخست وزير عراق مخالفت خود را با افزايش نيرو  هاي آمريكايي در عراق اعلام داشت. مالكي در ديدار مذكور اعلام داشت كه تصميم گيري دولت عراق در اين خصوص منوط به مذاكره با فرماندهان ارشد نظامي عراق استبوش در گفت و گوي تلفني پنجشنبه با مالكي وي را در جريان عمليات جديد آمريكا در عراق قرار داده بود.
هشدار آيت الله سيستاني
به گزارش روزنامه الشرق الاوسط چاپ لندن،آيت الله سيستاني مرجع تقليد شيعيان عراق نسبت به عدم حمايت از دولت مالكي به مردم عراق هشدار داد. ايسنا با نقل اين خبر مي افزايد، روز جمعه شيخ عبد الكريم كربلايي نماينده آيت الله سيستاني و امام جمعه كربلا گفت كه شكست دولت فعلي عراق به رهبري مالكي برابر با شكست طرح اسلامي در رهبري و هدايت مردم عراق است.]]>
</TEXT>
</DOC>
<DOC>
<DOCID>HAM2-851017-060</DOCID>
<DOCNO>HAM2-851017-060</DOCNO>
<ORIGINALFILE>/1385/851017/news/_kharj.htm</ORIGINALFILE>
<ISSUE>يكشنبه 17 دي 1385 - سال چهاردهم - شماره4177 - Jan 7, 2007</ISSUE>
<DATE calender="Western">2007-01-07</DATE>
<DATE calender="Persian">1385/10/17</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
<![CDATA[در پي يورش به رام الله اعلام شد
حماس و فتح عليه اقدامات خصمانه اسرائيل متحد مي شوند]]>
</TITLE>
<TEXT>
<![CDATA[گروه بين الملل  - يورش اخير ارتش اسرائيل به رام الله كه منجر به كشته و مجروح شدن تعدادي از مردم فلسطين شد به عاملي براي اتحاد هرچند موقت دو جنبش مهم فلسطين، فتح و حماس، براي مقابله با دشمن صهيونيستي تبديل شد.
به نوشته روزنامه الاهرام چاپ مصر محمود عباس و اسماعيل هنيه از رهبران ارشد فتح و حماس كه مسئوليت اداره حكومت خودگران فلسطين و نخست وزيري اين كشور را عهده دار هستند در ديدار خود بر ضرورت اتحاد گروه هاي فلسطيني و كنار گذاشتن تمام درگيري ها و اختلافات داخلي تأكيد كردند.
به گزارش ايسنا در اين ديدار مشترك كه در غزه برگزار شد دو طرف همچنين بر ضرورت ادامه  تلاش ها جهت تشكيل حكومت متحد ملي در فلسطين تأكيد كردند.
همچنين در اين ديدار مشترك بر لزوم عقب نشيني سريع نيروهاي مسلح وابسته به حماس و فتح از خيابان هاي غزه و استقرار نيروهاي امنيتي در تمامي مناطق نوار غزه تأكيد شد.
از ديگر توافق هاي بدست آمده در اين ديدار از سرگيري مجدد فعاليت شوراي امنيت ملي فلسطين بود.
اعتراض حماس به كمك   مالي آمريكا به نيرو هاي مسلح فتح
دولت حماس ديروز تصميم آمريكا براي حمايت مالي از گارد رياست جمهوري تشكيلات خودگردان فلسطين را محكوم كرد و آن را تلاشي براي شعله  ور كردن جنگ داخلي و سقوط دولت حماس در فلسطين دانست. دولت آمريكا اخيراً تصويب كرد كه مبلغ 86 ميليون دلار براي تجهيز نيرو هاي مسلح محمود عباس در اختيار وي قرار دهد.]]>
</TEXT>
</DOC>
<DOC>
<DOCID>HAM2-851017-061</DOCID>
<DOCNO>HAM2-851017-061</DOCNO>
<ORIGINALFILE>/1385/851017/news/_kharj.htm</ORIGINALFILE>
<ISSUE>يكشنبه 17 دي 1385 - سال چهاردهم - شماره4177 - Jan 7, 2007</ISSUE>
<DATE calender="Western">2007-01-07</DATE>
<DATE calender="Persian">1385/10/17</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
<![CDATA[تركيه: بايد از سياست هاي تدافعي خارج شد]]>
</TITLE>
<TEXT>
<![CDATA[گروه بين الملل - همزمان با اظهار نظر رئيس سازمان اطلاعات تركيه مبني براينكه آنكارا بايد از اجراي سياست هاي تدافعي خارج شود، تلويزيون سي.ان.ان ترك اعلام كرد كه تركيه از شيوه برخورد آمريكا با نيرو هاي پ.ك.ك به شدت ناخوشنود است.
به گزارش واحد مركزي خبر، امره تانر رئيس سازمان اطلاعات تركيه(ميت)در پيامي به مناسبت سالگرد تاسيس اين سازمان گفت: روند سياست هاي جهاني و جهاني شدن، زمينه از دور خارج شدن برخي ملت ها و دولت هاي متكي به دولت- ملت را فراهم آورد و در چنين شرايطي تركيه نمي تواند به سياست تدافعي خود ادامه داده و سياست منتظر بمان و نتيجه بگير را دنبال كند.
سي.ان.ان ترك ديروز با اشاره به اينكه رجب طيب اردوغان نخست وزير تركيه در روز هاي اخير از موضع آمريكا درقبال پ.ك.ك به شدت انتقادكرده اظهار داشت كه به  نظر تركيه، آمريكا انتظارات اين كشور را در مقابله با اين سازمان تروريستي برآورده نكرده است.]]>
</TEXT>
</DOC>
<DOC>
<DOCID>HAM2-851017-062</DOCID>
<DOCNO>HAM2-851017-062</DOCNO>
<ORIGINALFILE>/1385/851017/news/_kharj.htm</ORIGINALFILE>
<ISSUE>يكشنبه 17 دي 1385 - سال چهاردهم - شماره4177 - Jan 7, 2007</ISSUE>
<DATE calender="Western">2007-01-07</DATE>
<DATE calender="Persian">1385/10/17</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
<![CDATA[انتقاد ديپلمات هاي ناتو از سياست انگليس در افغانستان]]>
</TITLE>
<TEXT>
<![CDATA[واحد مركزي خبر: ديپلمات  هاي  ناتو هشدار دادند سياست  انگليس  در افغانستان  بطور جدي  به تلاش  هاي  غرب  برضد طالبان  لطمه  مي زند.
به  گزارش  روزنامه  ديلي  تلگراف  مسئولان  آمريكايي  و اروپايي  عضو ناتو به  اين  روزنامه  گفتند انگليس  بطور فزاينده اي  با شركاي  ائتلافي اش  برسر سياست  برخورد با طالبان  اختلاف  نظر دارد. ديپلمات  هاي  كابل  و اسلام  آباد مي گويند سياست  مجزاي  انگليس  در منطقه ، به  آمادگي  هاي  نظامي براي  مقابله  با حمله  احتمالي  گسترده  طالبان  لطمه  مي زند.
مسئولان  غربي  قويا توافق  صلح (موسي  قلعه )هلمند را محكوم  كردند.فرماندهان  انگليسي  مي گويند اين  توافق  با ريش  سفيدان  قبايل  صورت  گرفته است  اما اين عقيده  وجود دارد كه  مي گويد اين  موافقتنامه  در حقيقت  با طالبان كه  كنترل  اين  شهر را در دست  داشته  است  صورت  گرفته  است .]]>
</TEXT>
</DOC>
<DOC>
<DOCID>HAM2-851017-063</DOCID>
<DOCNO>HAM2-851017-063</DOCNO>
<ORIGINALFILE>/1385/851017/news/_kharj.htm</ORIGINALFILE>
<ISSUE>يكشنبه 17 دي 1385 - سال چهاردهم - شماره4177 - Jan 7, 2007</ISSUE>
<DATE calender="Western">2007-01-07</DATE>
<DATE calender="Persian">1385/10/17</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
<![CDATA[كوتاه از جهان سياست]]>
</TITLE>
<TEXT>
<![CDATA[نامه رهبران كنگره جديد به بوش
گروه بين الملل- با شروع به كار كنگره جديد آمريكا با اكثريت دمكرات، هري ريد رهبر اكثريت دمكرات سنا و نانسي پلوسي رئيس مجلس نمايندگان در نامه اي سرگشاده به جورج بوش رئيس جمهور، خواستار عدم اجراي طرح افزايش نظاميان آمريكايي در عراق شدند. نويسندگان اين نامه با اشاره به شروع به كار كنگره جديد، اين را فرصتي براي رسيدگي به مهم ترين موضوع پيش روي كشور يعني اوضاع عراق خواندند و نوشتند كه مردم آمريكا در انتخابات اخير نشان دادند سياست رئيس جمهور را در عراق قبول ندارند. رهبران كنگره جديد به بوش نوشتند كه او يك بار ديگر هم سياست افزايش نيرو را امتحان كرده و شكست خورده، بنابراين امتحان دوباره اين سياست، گزينه غلطي است كه پيامدهاي سنگيني به دنبال دارد.
تأكيد گروه سلفي موعظه
و نبرد براي ادامه نبرد با دولت الجزاير
واحد مركزي خبر: گروه سلفي موعظه و نبرد در بيانيه اي كه ديروز شنبه در الجزاير منتشر شد، بار ديگر پيشنهاد عبد العزيز بوتفليقه رئيس جمهوري اين كشور را رد و اعلام كرد منتظر دستور العمل القاعده براي مرحله آينده است. به گزارش خبرگزاري فرانسه از الجزيره به گفته مقامات الجزايري گروه سلفي موعظه و نبرد، آخرين گروه مسلح فعال در الجزاير است. ابومصعب ودود معروف به عبد المالك دروكدال در اين نامه كه در روزنامه عرب زبان الخبر منتشر شد بر عزم خود براي ادامه نبرد با عمل به تكليف مذهبي تأكيد كرد.
آمريكا 3 موسسه تحقيقاتي سوريه را تحريم مي كند
رويترز: دولت آمريكا درجهت فشارآوردن به سوريه اقدام براي مسدودكردن حساب هاي بانكي سه موسسه سوري را آغاز كرده است.
به گزارش خبرگزاري رويترز، وزارت خزانه داري آمريكا درصدد است موسسه علم و فناوري كاربردي سوريه و موسسه الكترونيك سوريه وآزمايشگاه ملي استاندارد سوريه را با محدوديت هاي مالي مواجه كند، اتهام اين سه شركت طبق معمول تلاش براي ساخت سلاح هاي كشتارجمعي عنوان شده است.اين سه شركت وابسته به مركز مطالعات و تحقيقات علمي سوريه هستند كه بعضا ًنيازهاي مالي خود را از اتحاديه اروپا نيز وام گرفته اند.
به گزارش رويترز، اگر مجازات مالي اين شركت ها، قطعي شود، موسسات آمريكايي از دادن وام به اين شركت ها معذور خواهند بود.
اعتراض به حضور نيروهاي اتيوپي در سومالي
واحد مركزي خبري:  صدها سوماليايي ديروز شنبه در اعتراض به حضور نيروهاي اتيوپيايي در موگاديشو پايتخت سومالي تظاهرات كردند.
به گزارش خبرگزاري آلمان از موگاديشو ده ها نفر ازجمله شماري زن و كودك با تظاهرات در موگاديشو شعار مرگ بر اتيوپي سر دادند. نيروهاي اتيوپيايي هفته گذشته با كمك نيروهاي دولت سومالي اسلامگرايان را از موگاديشو بيرون راندند.
هشدار پشتون هاي پاكستان
به مين گذاري مرز مشترك افغانستان و پاكستان
واحد مركزي خبر: حزب پشتونخواه ملي پاكستان هشدار داد اگر مرز مشترك افغانستان و پاكستان با سيم خاردار و مين گذاري مسدود شود، پيامد اين طرح بر عهده حاكمان نظامي پاكستان خواهد بود.
رسانه هاي افغانستان به نقل از محمودخان اچكزي- رئيس حزب پشتونخواه پاكستان اعلام كردند، كشيدن سيم خاردار و مين گذاري در مرز مشترك افغانستان و پاكستان باعث جدايي دايمي خانواده هاي قوم پشتون در دو طرف خط مرزي خواهد شد.
وي افزود: اهالي دو طرف خط مرزي افغانستان و پاكستان بايد اين حق را داشته باشند كه آزادانه از اين مرز عبور كنند.]]>
</TEXT>
</DOC>
<DOC>
<DOCID>HAM2-851017-064</DOCID>
<DOCNO>HAM2-851017-064</DOCNO>
<ORIGINALFILE>/1385/851017/news/_kharj.htm</ORIGINALFILE>
<ISSUE>يكشنبه 17 دي 1385 - سال چهاردهم - شماره4177 - Jan 7, 2007</ISSUE>
<DATE calender="Western">2007-01-07</DATE>
<DATE calender="Persian">1385/10/17</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
<![CDATA[ورود اصولگرايان سني خارجي به لبنان]]>
</TITLE>
<TEXT>
<![CDATA[واحد مركزي خبر: برخي منابع ديپلماتيك عربي در بيروت اعلام كردند اطلاعاتي مبني بر ورود گروه هاي زيادي از اصولگرايان سني از خارج به لبنان در ماه گذشته وجود دارد.
به گزارش واحد مركزي خبر از بيروت، روزنامه الاخبار چاپ لبنان در اين باره نوشت اين گروه ها با كمك برخي طرف هاي داخلي، دولت هاي غربي و عربي وارد لبنان شده اند و همين كمك بيانگر آن است كه اين طرف ها مانعي براي انفجار اوضاع امنيتي در لبنان نمي بينند.
به گفته اين منابع، برخي طرف هاي داخلي لبنان، بكارگيري اين گروه ها را به عنوان ابزاري در كشمكش هاي سياسي داخلي اين كشور مي دانند.]]>
</TEXT>
</DOC>
<DOC>
<DOCID>HAM2-851017-065</DOCID>
<DOCNO>HAM2-851017-065</DOCNO>
<ORIGINALFILE>/1385/851017/news/_kharj.htm</ORIGINALFILE>
<ISSUE>يكشنبه 17 دي 1385 - سال چهاردهم - شماره4177 - Jan 7, 2007</ISSUE>
<DATE calender="Western">2007-01-07</DATE>
<DATE calender="Persian">1385/10/17</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
<![CDATA[نگاه
نوحه سرايان ديكتاتور مراد عنادي]]>
</TITLE>
<TEXT>
<![CDATA[.يك هفته از اعدام صدام ابرجنايتكار ربع آخر قرن بيستم مي گذرد. اعدام صدام با بازخوردهاي متفاوتي همراه بوده است به طوري كه در يك سو اكثريت افكار عمومي منطقه و جهان با توجه به ثبت انواع جنايات شناخته شده بين المللي در كارنامه صدام نظير جنايت عليه بشريت، جنايت عليه صلح،  نسل كشي و جنايات جنگي و همچنين مرور صحنه هاي تكان  دهنده  قربانيان بمباران شيميايي سردشت و حلبچه در آرشيو ذهني خود به دار آويخته شدن صدام را كمترين مجازات وي مي دانند و در سوي ديگر عده قليلي با دست آويز قراردادن موضوعات حاشيه اي و ناديده گرفتن اصل مساله و گرفتار شدن در گرداب جهل و تعصب به نوحه سرايي براي صدام مشغول هستند. با وجود زيستن در عصر انفجار اطلاعات انسان متحير مي ماند از بي خبري عده اي در گوشه و كنار جهان. آيا آنهايي كه در برخي كشورهاي عربي براي اعدام صدام نوحه سرايي مي كنند و از وي با عنوان شهيد امت ياد مي كنند با وجود گزارش هاي متعدد رسانه ها نمي دانند كه پس از سقوط صدام تاكنون 360 گور دسته جمعي در عراق كشف شده است. آيا اين هواداران افراطي صدام نمي دانند كه صدام در جنگ با ايران 700 بار از سلاح هاي شيميايي استفاده كرد و در نتيجه آن 100 هزار نفر مصدوم بر جاي گذاشت. آيا فراموش كرده اند كه فقط در جنايت انفال عليه كردها 180 هزار نفر كرد سر به نيست شدند چطور ممكن است فاجعه حلبچه و سردشت با حدود 15000 نفر قرباني را از ياد برد و براي ديكتاتور مخلوع نوحه سرايي كرد. به نظر مي رسد بخشي از آنهايي كه براي صدام اشك  مي ريزند به خوبي از جنايات وي آگاهي دارند منتهي به اين بهانه دنبال اهداف ديگري هستند. طيفي از نوحه سرايان با بهانه قراردادن روز اعدام صدام يعني عيد قربان درصددند چنين القاء كنند كه اين حركت توهين به اهل سنت بوده است در حالي كه برخلاف تصور اين گروه قليل تيغ جنايات صدام مليت و مذهبي نمي شناخت ضمن آن كه اين ابرجنايتكار ربع آخر قرن بيستم با آتش زدن چاههاي نفت كويت حتي به جانوران و آبزيان نيز رحم نكرد.
صدام برخلاف نظر برخي متعصب در جهان عرب نه تنها سمبل وحدت عربي نبود كه عامل اصلي چنددستگي بين اعراب و مسلمانان بود. البته صرف نظر از نقش تفكرات افراطي در زايش چنين نگرشي بايد اعتراف كرد كه با وجود زيستن انسان در عصر انفجار اطلاعات هنوز اطلاع رساني درستي از جنايات صدام صورت نپذيرفته است. علت چنين مساله اي از يك سو به برخورد ابزاري برخي رسانه هاي منطقه با مقوله صدام و جناياتش بازمي گردد و از سوي ديگر رسانه هاي غربي نيز از به تصويركشيدن عمق جنايات صدام پرهيز مي كنند چرا كه در صورت كالبدشكافي دقيق موضوع بسياري از پرچمداران دفاع از حقوق بشر غربي نيز درمعرض آسيب و اتهام قرار مي گيرند. بدين ترتيب ملاحظه مي شود كه حتي در قرن بيست و يكم نيز ممكن است افرادي پيدا شوند براي ابرجنايتكاري نوحه سرايي كنند كما اينكه هيتلر و استالين نيز هنوز مورد توجه عده اي در جهان هستند شايد از يك زاويه بروز و ظهور چنين رفتارهايي را بايد در همان نظريه كاريزما جستجو كرد كه زماني ماكس وبر آن را مطرح كرد منتهي كاريزماي منفي. برخي معتقدند استالين، موسوليني و هيتلر داراي كاريزماي منفي بودند آيا صدام نيز داراي چنين نيرويي بوده است؟]]>
</TEXT>
</DOC>
<DOC>
<DOCID>HAM2-851017-066</DOCID>
<DOCNO>HAM2-851017-066</DOCNO>
<ORIGINALFILE>/1385/851017/news/_learning.htm</ORIGINALFILE>
<ISSUE>يكشنبه 17 دي 1385 - سال چهاردهم - شماره4177 - Jan 7, 2007</ISSUE>
<DATE calender="Western">2007-01-07</DATE>
<DATE calender="Persian">1385/10/17</DATE>
<CAT xml:lang="fa">علمی فرهنگی</CAT>
<CAT xml:lang="en">Science and Culture</CAT>
<TITLE>
<![CDATA[گفت وگو با دكتر حيدر توراني، دبير علمي همايش ملي نوآوري هاي آموزشي
نوآوري؛ محصول آموزش و پرورش پويا
همايش ملي نوآوري هاي آموزشي، روزهاي 20 و 21 دي در تهران برگزار مي شود]]>
</TITLE>
<TEXT>
<IMAGE>/1385/851017/news/009294.jpg</IMAGE>
<IMAGE>/1385/851017/news/009291.jpg</IMAGE>
<![CDATA[
همايش ملي نوآوري هاي آموزشي، روزهاي 20 و 21 دي ماه 1385 در سالن مركز آفرينش هاي هنري كانون پرورش فكري كودكان و نوجوانان واقع در خيابان حجاب تهران برگزار مي شود.
در اين همايش كه به همت مؤسسه پژوهش و برنامه ريزي درسي و نوآوري هاي آموزشي سازمان پژوهش و برنامه ريزي آموزشي وزارت آموزش و پرورش برنامه ريزي و به مرحله اجرا درآمده است، ده ها پژوهشگر فرهنگي، نويافته هاي علمي و تجربي خود در نظام آموزشي كشورمان را با مقاله ها و نيز فعاليت هاي نمايشگاهي ارائه مي دهند.
در همين ارتباط با دكتر حيدر توراني، عضو هيأت علمي مؤسسه پژوهشي برنامه ريزي درسي و نوآوري هاي آموزشي و دبير علمي اين همايش گفت وگويي انجام داده ايم كه در پي مي آيد.
گروه علمي فرهنگي- رسيدن به مقام اول علمي در سطح منطقه، يكي از اهداف چشم انداز جمهوري اسلامي ايران در سال 1400 است. آموزش و پرورش در نيل به اين هدف، نقش و تأثير فراواني دارد. ولي به نظر مي رسد آموزش و پرورش كنوني ما در كمك به دستيابي به مقام اول علمي، نيازمند توسعه و تغيير و تحولي است و وضعيت كنوني پاسخگو نيست.
دبير علمي همايش ملي نوآوري هاي آموزشي با اعلام اين موارد مي گويد: نوآوري، محصول آموزش و پرورش پويا، ارگانيك و انعطاف پذير است. لذا بايد نظام آموزش و پرورش و ساختار، فرآيند، استراتژي ها، فناوري ها، منابع انساني و... آن در جهت ايجاد و توسعه خلاقيت و نوآوري سازماندهي و برنامه ريزي شود. اين همايش، فرآيندي است كه اين مسئله را از جوانب مختلف مورد بررسي قرار خواهد داد.
دكتر حيدر توراني، اهداف اين همايش را اين گونه فهرست مي كند: تبيين ابعاد نظري نوآوري هاي آموزشي، شناسايي و معرفي نوآوري هاي آموزشي و آخرين يافته هاي پژوهش هاي انجام شده در اين زمينه، شناسايي ساز و كارهاي مناسب براي حمايت از نوآوران آموزشي، تبيين روش هاي اشاعه و گسترش نوآوري ها در آموزش و پرورش با تأكيد بر معلمان نوآور، تبيين فرآيند كاربرد نوآوري مرتبط با مأموريت ها و فعاليت هاي سازمان پژوهش و برنامه ريزي آموزشي در افق چشم انداز20 ساله كشور و تبادل تجارب نوآوران آموزشي.
وي همچنين با معرفي شش محور ارائه مقاله شامل مباني نظري نوآوري هاي آموزشي، نوآوري هاي آموزشي حاصل از پژوهش هاي كاربردي، مطالعات تطبيقي، اقدام پژوهي و آينده پژوهي، نوآوري در برنامه درسي، كاربرد نوآوري هاي آموزشي، توسعه و گسترش نوآوري هاي آموزشي و عوامل پيش برنده و بازدارنده نوآوري هاي آموزشي، از بخش ويژه همايش با عنوان ارائه فعاليت هاي نوآورانه نيز ياد مي كند و نوآوري در روش هاي تدريس، نوآوري در تجهيزات و وسايل كمك آموزشي، نوآوري در مواد آموزشي، نوآوري در استفاده از فناروي، نوآوري در مديريت زمان براي كلاس درس، نوآوري در شيوه هاي ارتباطي بين معلمان و دانش آموزان و بين اوليا و مربيان و... را از محورهاي اين بخش عنوان مي كند.
دكتر توراني، با اشاره به همكاري بسياري از استادان دانشگاه ها و كارشناسان آموزش و پرورش با كميته علمي در زمينه داوري مقالات و كارهاي نوآورانه واصل شده به دبيرخانه همايش، افزود: در دو روز همايش، هم مقالات برگزيده ارائه خواهند شد و هم كارهاي نوآورانه معلمان و شركت هاي نوآور در حوزه آموزش و پرورش، در قالب نمايشگاهي در جوار سالن همايش به نمايش گذاشته خواهد شد. از اين طريق، هم كارهاي نو معرفي خواهند شد و هم اينكه شركت هاي توليدكننده مواد و وسايل آموزشي از جمله شركت صنايع آموزشي و تجهيز مدارس و يا ديگر شركت ها فرصت خواهند داشت با نوآوران ارتباط برقرار كرده و در جهت توسعه و گسترش كار آنان، اقداماتي انجام دهند كه اين هم به نفع طرفين است و هم فايده آن به آموزش و پرورش و مدارس باز خواهد گشت. در ضمن از ثبت اختراعات هم نمايندگاني حضور خواهند داشت و نوآوران را نسبت به ثبت نوآوري ها راهنمايي مي كنند.
دبير همايش ملي نوآوري هاي آموزشي، در مورد برنامه هاي همايش پس از دو روز اصلي در ادامه مي گويد: مسائل، اغلب با همايش ها كليد مي خورند، ولي بلافاصله پس از آن به فراموشي سپرده مي شوند. در حالي كه موضوع نوآوري و توسعه و گسترش آن در آموزش و پرورش، به ويژه مدارس با اجراي اين همايش آغاز مي شود و ادامه خواهد يافت. دليل آن هم وجود پژوهشكده برنامه ريزي درسي و نوآوري هاي آموزشي و گروهي به نام نوآوري هاي آموزشي است كه اكنون ساز و كارهاي خوبي را براي توسعه نوآوري فراهم كرده است.
دكتر توراني در پايان در پاسخ به چگونگي حمايت از نوآوري ها و نوآوران، مي گويد: در حال تدوين نظام نامه حمايت حقوقي از نوآوران هستيم و انجمن علمي نوآوري هاي آموزشي كه يك انجمن غيردولتي است، در آستانه تصويب است. همچنين دبيرخانه همايش نوآوري هاي آموزشي به كار خود ادامه خواهد داد و ضمن پيگيري اهداف همايش، براي اجراي همايش دوم در سال آينده، برنامه ريزي خواهد داشت. ضمناً مشخصات همه نوآوران آموزشي كه الحمدالله از سراسر كشور استقبال كرده اند، در بانك اطلاعات موسسه نگهداري شده و تعامل فكري و كاري با آنان به طور مستمر برقرار خواهد بود.]]>
</TEXT>
</DOC>
<DOC>
<DOCID>HAM2-851017-067</DOCID>
<DOCNO>HAM2-851017-067</DOCNO>
<ORIGINALFILE>/1385/851017/news/_learning.htm</ORIGINALFILE>
<ISSUE>يكشنبه 17 دي 1385 - سال چهاردهم - شماره4177 - Jan 7, 2007</ISSUE>
<DATE calender="Western">2007-01-07</DATE>
<DATE calender="Persian">1385/10/17</DATE>
<CAT xml:lang="fa">علمی فرهنگی</CAT>
<CAT xml:lang="en">Science and Culture</CAT>
<TITLE>
<![CDATA[نگاهي به الگوي آفريقاي جنوبي
الگوهاي موفق همكاري صنعت و دانشگاه]]>
</TITLE>
<TEXT>
<IMAGE>/1385/851017/news/009288.jpg</IMAGE>
<![CDATA[
گروه علمي و فرهنگيدر دانشگاه هاي آفريقاي جنوبي، مانند ديگر مؤسسات دانشگاهي، بسياري ازمحققان مشاركت با صنعت را مغاير با نقش سنتي خود به عنوان توليد كننده علم براي همگان مي دانند. اما سياست دولت اين كشور مبتني بر تامين مالي مشاركت بين دانشگاه و صنعت براي نوآوري و تقويت رقابت بين المللي و بهبود زندگي در كشور است. در سراسر قاره آفريقا، سازمانهاي بين المللي به تشويق روابط بين دانشگاه و صنعت براي تقويت صنعت مي پردازند.
ايجاد شبكه هاي ميان بخشي به جاي قراردادها و مشاوره هاي محدود مي تواند اين دو ديدگاه را با هم آشتي دهد. آفريقا به مشاركت هايي نياز دارد كه هم توان بالقوه نوآوري تحقيقات دانشگاهي و هم نيازهاي صنعتي توسعه را برآورده كند. بهترين نمونه هاي آفريقاي جنوبي مي تواند سرمشق قرار بگيرد.
پرهيز از مشاركت هاي زيان بار
صرفاً كافي نيست كه كشوري شمار مشاوره ها و قراردادهاي بين دانشگاهها و صنعت را افزايش دهد. اين قبيل همكاري ها اغلب كوته بينانه و بر منافع تنگ نظرانه متمركز است و بنا به ماهيت، به كشف نمي انجامد. مثلاً در آفريقاي جنوبي، شركت هاي مشاوره به ندرت كتاب يا رساله بعد از دكتري منتشر مي كنند. مي توانند حقوق شخصي استادان را تكميل و به حفظ كارمند كمك كنند، اما بيشتر مواقع نتيجه اين عمل، كاهش تدريس و پژوهش است. استادان اغلب به اين علت به سراغ قراردادهاي كاري مي روند كه پول بيشتري كسب كنند. هدف آنان تحقيق نيست. نياز صنعت به رازداري در مورد حفظ مطالب علمي كه از اين راه به دست مي آيد، باعث مي شود آثار استادان و رساله هاي دانشجويان با محدوديت انتشار روبه رو شود. در صورتي كه اجازه داده شود قراردادها و مشاوره ها بي رويه ادامه پيدا كند، ممكن است تاثير زيان باري بر نظام توليد دانش كشور وارد شود.
ايجاد مشاركت هاي سودمند
در عوض به شبكه هاي مشاركتي در دانشگاهها، صنايع و دولت نياز است كه براي هر دو طرف سودمند باشد. براي چنين مشاركت هايي، نهادها بايد ابتدا سازوكار رقابتي صنعت مورد نظر و امكانات استفاده شركت ها را درك كنند. بايد واقع بين باشند و از تدوين طرحهاي بلند پروازانه براي ساخت پارك هاي علوم بپرهيزند.دانشگاهها بايد ظرفيت تحقيقاتي كلي خود را ايجاد كنند و دانش تخصصي در رشته هاي خاص پديد آورند(بخش اعظم شبكه  هاي خوب آفريقاي جنوبي در چند دانشگاه وجود دارد كه داراي سامانه  هاي تحقيقاتي مناسب است). آنگاه، بايد سياست ها و سازوكارهايي را مختص حمايت از مشاركتها تدوين كنند. بايد تصميم بگيرند كدام مشاركت ها به نحو احسن، ماموريت علمي خود را انجام مي دهند و به تكاليف مالي عمل مي كنند و در عين حال به پيشبرد اهداف توسعه ملي كمك مي كنند.
دو مثال
دو مثال از آفريقاي جنوبي نشان مي دهد اين گونه مشاركت هاي راهبردي مي تواند بين منافع علمي و صنعتي توازن برقرار و به توسعه ملي كمك كند. برنامه تعاوني حفاظت درختان نام شبكه اي تحقيقاتي در زمينه زيست فناوري است كه از شركتهاي بزرگ كاغذسازي و توليدكنندگان كوچك الوار تشكيل شده است. اين شبكه با همكاري دانشگاه پرتوريا در زمينه سموم درخت فعاليت مي كند.
واحد تحقيقات دانشگاهي با پرورش شمار زيادي از دانشجويان در مقطع كارشناسي ارشد و راه اندازي انتشارات معتبر، آوازه بين المللي پيدا كرده است. اكنون اين مؤسسه به مركز معتبري تبديل شده است كه دولت بودجه تحقيقاتي قابل توجهي به آن اختصاص مي دهد. شركاي صنعتي براي حفظ توان رقابتي به تحقيق و توسعه پرهزينه و راهبردهاي مديريت مخاطره متكي هستند كه اين شبكه عرضه مي كند. مثلاً محققان دانشگاه فناوري دي ان اي براي توليد درختان مقاوم به آفات و سموم ارائه مي كند.
دومين مثال مشاركت راهبردي موفق يك طرح سنجش از راه دور است. در اين شبكه كه دولت هزينه آن را تامين مي كند، دانشگاه، صنعت و دولت با همكاري هم ماهواره هاي كوچكي مي سازند كه تصاوير با وضوح بالا در اختيار كشورهاي آفريقايي قرار مي دهد. اين تصاوير مي تواند به مديريت منابع طبيعي از جمله توزيع آب، اداره كشتزارها و نيز زيرساخت شهركها كمك كند.
مشاركتهاي شبكه اي از اين دست كه دانشگاه، صنعت و شركاي مياني در اين چارچوب براي تحقق هدفي مشترك فعاليت مي كنند،  دانش و نوآوري فناوري براي همه توليد مي كنند. اين كار باعث مي شود دانشگاهها قابليت بالقوه محققان خود را ضمن حفظ يكپارچگي دانشگاهي، به كار بگيرند. دانشگاهها به نيازهاي صنعتي براي پيشرفت فناوري پاسخ مي دهند.
به طور خلاصه، طرح هاي موفق مشاركت دانشگاه- صنعت در آفريقاي جنوبي مي تواند درس خوبي براي ساير كشورها باشد كه نشان  مي دهد طراحي راهبردي شكل و ميزان ارتباط مي تواند توسعه را تقويت كند و به بهبود كيفيت زندگي بيانجامد.
منبع: scidev.et]]>
</TEXT>
</DOC>
<DOC>
<DOCID>HAM2-851017-068</DOCID>
<DOCNO>HAM2-851017-068</DOCNO>
<ORIGINALFILE>/1385/851017/news/_learning.htm</ORIGINALFILE>
<ISSUE>يكشنبه 17 دي 1385 - سال چهاردهم - شماره4177 - Jan 7, 2007</ISSUE>
<DATE calender="Western">2007-01-07</DATE>
<DATE calender="Persian">1385/10/17</DATE>
<CAT xml:lang="fa">علمی فرهنگی</CAT>
<CAT xml:lang="en">Science and Culture</CAT>
<TITLE>
<![CDATA[خبر]]>
</TITLE>
<TEXT>
<![CDATA[اختصاص اعتباري ويژه براي كارآفريني در بودجه 86 دانشگاه ها
فارس: معاون حقوقي و پشتيباني وزارت علوم خواستار اختصاص اعتباري ويژه براي كارآفريني در بودجه 86 به منظور جلوگيري از سردرگمي دانشجويان پس از فارغ التحصيلي شد.
سيد محمد حسيني با اشاره به اين كه كميته اي متشكل از نمايندگان وزارت علوم، كميسيون آموزش مجلس و سازمان مديريت، لايحه بودجه 86 وزارت علوم را بررسي مي كند، گفت: در بودجه 86 دانشگاه ها توجه ويژه اي به تغذيه دانشجويان مي شود. وي با اشاره به اين كه بودجه سال آينده دانشگاه ها بر اساس سرانه دانشجويي لحاظ مي شود، افزود: سازمان مديريت آمار دانشجويي وزارت علوم را پذيرفته است و بر همين اساس ديگر دانشگاه ها دچار كسر بودجه ناشي از آمار نادرست نمي شوند.
معاون حقوقي و پشتيباني وزارت علوم با بيان اين كه افزايش آمار دانشجويي سال آينده در اعتبار وزارت علوم لحاظ مي شود، گفت: در جلسه اي كه با حضور رئيس سازمان مديريت، مسئولان وزارت علوم و جمعي از رؤساي دانشگاه ها در كميسيون آموزش مجلس برگزار شد، وزارت علوم پيشنهاد كرد كه اعتبار صندوق رفاه دانشجويان به منظور پوشش 70 درصدي وام شهريه دانشجويان خصوصاً در تحصيلات تكميلي افزايش يابد.
110 انجمن علمي امسال در دانشگاه علمي كاربردي تأسيس مي شود
ايسنا: رييس دانشگاه جامع علمي كاربردي گفت: برخي دانشگاه ها متاسفانه در استخدام دانش آموختگان علمي و كاربردي كم لطفي مي كنند كه با مذاكرات انجام شده، اين مشكل فارغ التحصيلان به تدريج برطرف مي شود.
حسين بلندي در جمع دانشجويان آموزشكده فني صنعت آب و برق خوزستان، با اشاره به فلسفه ايجاد دانشگاه علمي كاربردي در جهت پاسخگويي به نيازهاي بخشهاي مختلف، اظهار كرد: اين دانشگاه تاسيس شد، تحصيلات عالي را با اشتغال گره زد و در عين حال خود را در برابر دانش آموختگانش متعهد مي داند.
وي با بيان اينكه تمام برنامه هاي دانشگاه براساس نيازها توسط دستگاه هاي اجرايي پيشنهاد مي شود، گفت: دانشگاه جامع علمي كاربردي به عنوان دانشگاه پويا، كليه برنامه هاي خود را مورد بازنگري قرار داده است كه در اين راستا سال گذشته 70 برنامه و امسال نيز 70 برنامه را تدوين كرده است و همچنان در حال تدوين برنامه هاي جديد ديگر است.]]>
</TEXT>
</DOC>
<DOC>
<DOCID>HAM2-851017-069</DOCID>
<DOCNO>HAM2-851017-069</DOCNO>
<ORIGINALFILE>/1385/851017/news/_shari.htm</ORIGINALFILE>
<ISSUE>يكشنبه 17 دي 1385 - سال چهاردهم - شماره4177 - Jan 7, 2007</ISSUE>
<DATE calender="Western">2007-01-07</DATE>
<DATE calender="Persian">1385/10/17</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[در گفت وگو با همشهري مطرح شد
آمادگي مجلس براي رفع نيازهاي مالي و اعتباري شهرداري تهران]]>
</TITLE>
<TEXT>
<![CDATA[گروه شهري - يك نماينده مجلس از آمادگي نمايندگان براي جابه جايي اعتبارات در جهت رفع نيازهاي مالي و اعتباري شهرداري تهران در متمم بودجه 85 و بودجه كلي سال آينده خبر داد.
به گزارش خبرنگار پارلماني همشهري محمدنبي رودكي تصريح كرد: مجلس در اعتبارات براي پشتيباني متروي تهران، افزايش اعتبارات نوسازي بافت هاي فرسوده و قديمي، رفع نيازهاي مالي و اعتباري شهرداري آمادگي دارد و اگرچه دولت اعتباراتي را در اين  باره در نظر گرفته، اما طرح هاي نمايندگان قوت اين روند را بيشتر مي كند.
اين عضو كميسيون امنيت ملي در ادامه خواستار حل اختلافات ميان دولت و شهرداري تهران شد و ديدار اخير رئيس جمهوري و شهردار تهران را در اين راستا گامي مثبت ارزيابي كرد.نماينده شيراز در ادامه به تعامل قاليباف با نمايندگان مجلس اشاره كرد و افزود: نمايندگان، آقاي قاليباف را از زمان جنگ مي شناسند و خواستار تعامل بيشتر ايشان با مجلس هستند، چرا كه نمايندگان زيادي آماده تعامل با شهرداري تهران در جهت رفع مشكلات پايتخت كشور هستند.]]>
</TEXT>
</DOC>
<DOC>
<DOCID>HAM2-851017-070</DOCID>
<DOCNO>HAM2-851017-070</DOCNO>
<ORIGINALFILE>/1385/851017/news/_shari.htm</ORIGINALFILE>
<ISSUE>يكشنبه 17 دي 1385 - سال چهاردهم - شماره4177 - Jan 7, 2007</ISSUE>
<DATE calender="Western">2007-01-07</DATE>
<DATE calender="Persian">1385/10/17</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[معاونت امور اجتماعي شهرداري تهران اعلام كرد:
ارائه خدمات به 8 هزار بي خانمان در گرمخانه ها]]>
</TITLE>
<TEXT>
<IMAGE>/1385/851017/news/009435.jpg</IMAGE>
<![CDATA[
گروه شهري - معاون اجتماعي شهرداري تهران با اشاره به اعتبارات درنظر گرفته شده از سوي شهرداري براي فعاليت گرمخانه ژها گفت: به طور متوسط هر ماه 200 ميليون تومان براي گرمخانه ژهاي تهران هزينه مي ژشود كه اين رقم از ابتداي سال جاري، تاكنون به دو ميليارد تومان رسيده است.
احمد نوريان جمعه شب در حاشيه بازديد خبرنگاران و مسئولان شهري از گرمخانه هاي تهران در يك نشست مطبوعاتي با بيان اينكه بايد نسبت به بي ژخانمان ژها، سياست جذب و ساماندهي اجرا شود تا اين افراد به سرانجام مناسبي برسند افزود: از ابتداي سال جاري تاكنون، هشت هزار و 697 بي ژخانمان از سطح شهر تهران جمع ژآوري شده است.
بقيه از صفحه اول
معاون اجتماعي شهرداري تهران همچنين گفت: با اقدامات صورت گرفته ميزان فرار كودكان از منزل، حدود 28درصد كاهش يافته است. وي افزود: از ابتداي سال جاري، 3 هزار كودك فراري تعيين تكليف شدند و اين پديده در سال جاري كاهش قابل توجهي داشته است.
نوريان همچنين با اشاره به بحث جمع ژآوري متكديان از سطح شهر گفت: در سال جاري، هفت هزار و 342 متكدي در تهران جمع ژآوري شده است كه 85درصد از آنان مرد، 11 درصد زن و 5 درصد كودك بوده ژاند. از اين تعداد دوهزار و 890 نفر از متكديان به گرمخانه ژها، چهار هزار و 912 نفر به مراكز نگهداري موقت و 895 نفر به خانواده ژهايشان تحويل داده شده ژاند.
وي گفت: 47 درصد متكديان جمع ژآوري شده باسواد، 24درصد داراي تحصيلات ابتدايي، 19 درصد داراي تحصيلات متوسطه و 10 درصد ديپلم به بالا بودند.
معاون اجتماعي شهرداري خاطرنشان كرد: سه هزار و 821 نفر تحت عنوان متكدي در تهران جمع ژآوري شدند كه 8 درصد آنان كودك، دو هزار و 886 نفر مرد و 670 نفر زن بودند. همچنين 716 نفر از متكديان با شروطي خاص به خانواده ژهايشان تحويل داده شدند كه از اين تعداد 481 نفر زن و مرد و بقيه كودك بودند. به گفته وي 373 نفر از متكديان جمع ژآوري شده از اتباع بيگانه بودند و علاوه بر اين در چند نوبت نيز افرادي "رد مرز" شدند.
نوريان افزود: يك ژهزار و 364 نفر از متكديان جمع ژآوري شده به سازمان زندان ژها يا مراكز بازپروري تحويل داده شدند كه 45 درصد از آنان از افراد سابقه ژدار بودند.
60 درصد متكديان جمع آوري شده
غير تهراني اند
از سوي ديگر، رييس كميسيون فرهنگي اجتماعي شوراي شهر تهران نيز گفت: مديريت شهري در بحث ساماندهي آسيب ژهاي اجتماعي، بار تمام كشور را به دوش مي ژكشد.
رسول خادم با اشاره به اينكه بحث ساماندهي بي ژخانمان ژها و آسيب ژهاي اجتماعي، مشكل و پيچيده است گفت: از آنجايي كه اين گونه بحث ژها "روبان" بريدن و كلنگ ژزني ندارد، نمي ژتوان از آن به عنوان يك بحث تبليغاتي استفاده كرد، بنابراين برخي از مديران شهري وارد اين حوزه ژها نمي ژشوند.
وي با اشاره به اينكه بيش از 60 درصد متكديان جمع ژآوري شده از سطح شهر تهران، غير تهراني هستند، گفت: مديريت شهري تهران تمام توان اجرايي خود را براي ساماندهي اين بحث به كار گرفته است و خوشبختانه بخشي نگري موجود در ساير فعاليت ژها، در اين بحث حاكم نشده است.
خادم با اشاره به اينكه از آذرماه سال 83 بحث ساماندهي بي ژخانمانان، متكديان و كارتن ژخواب ژها به طور جدي مدنظر قرار گرفته است، گفت: ورود به موضوع متكديان با بحث بي ژخانمانان متفاوت است و امروز مجبور به تعريف فضايي شده ژايم تا بي ژخانمانان با اسكان موقت در آن، از مرگ نجات يابند.
رييس كميسيون فرهنگي اجتماعي شوراي شهر گفت: امكان تفكيك در فضاي گرمخانه نيست و توقع ايجاد اشتغال، ترك اعتياد و بازگشت به خانه در اين فضاها را نداريم. وي با اشاره به اينكه اگر قرار به اخذ آزمايش اعتياد در اين مراكز باشد، بسياري از بي ژخانمانان به اين مراكز مراجعه نمي ژكنند، گفت: بايد وجود چنين فضاهايي در تهران تقويت شود و براي بهبود اين فضاها، نيازمند مشاوره ژهاي مختلف هستيم. خادم در ادامه با اشاره به اينكه همكاري فعلي مجموعه مديريت شهري با وزارت كار و امور اجتماعي داراي اشكالاتي است، گفت: حدود 3 سال است كه در حال پيگيري بحث شناسنامه ژدار كردن كارگران فصلي هستيم، ولي هنوز اين موضوع محقق نشده است. خادم افزود: جاي وزارت رفاه در حوزه ساماندهي آسيب ژهاي اجتماعي بسيار خالي است ودر صورت عدم ورود اين وزارتخانه شاهد كارهاي مناسب نخواهيم بود. رضاپور، مسوول كل گرمخانه ژهاي تهران نيز گفت: در حال حاضر حدود 16 تيم در تهران مشغول گشت ژزني براي جمع ژآوري متكديان هستند و در سال جاري حدود هشت هزار و 84 نفر از آنان شناسايي شدند.]]>
</TEXT>
</DOC>
<DOC>
<DOCID>HAM2-851017-071</DOCID>
<DOCNO>HAM2-851017-071</DOCNO>
<ORIGINALFILE>/1385/851017/news/_shari.htm</ORIGINALFILE>
<ISSUE>يكشنبه 17 دي 1385 - سال چهاردهم - شماره4177 - Jan 7, 2007</ISSUE>
<DATE calender="Western">2007-01-07</DATE>
<DATE calender="Persian">1385/10/17</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[براي فرماندهي و هدايت عمليات مقابله
اتاق بحران تهران تا پايان سال به بهره برداري مي رسد]]>
</TITLE>
<TEXT>
<![CDATA[گروه شهري- براساس آخرين اخبار از مراحل پيشرفت عمليات عمراني ساخت اتاق بحران شهر تهران، كار بتن ريزي سقف اول اين مركز از 5 روز پيش آغاز شده و قرار است طبق برنامه زمان بندي شده تا پايان امسال آماده افتتاح شود.
به گزارش همشهري، عمليات احداث نخستين ساختمان استاندارد كشور كه نقش مركز فرماندهي و هدايت عمليات مقابله با بحران را در شهر تهران بر عهده دارد، از بهار امسال توسط سازمان پيشگيري و مديريت بحران شهرداري تهران آغاز شد. هدف از ساخت اين مركز فراهم ساختن امكان هماهنگي و فرماندهي متمركز سوانح ناشي از وقوع بلاياي طبيعي و حوادث ناگهاني است.
بنا بر اين گزارش مركز فرماندهي و هدايت عمليات مقابله(اتاق بحران)شهر تهران با 2 هزار و 200 متر مربع زيربنا در سه طبقه شامل زيرزمين، همكف و طبقه اول احداث مي  شود و در آن بخش هايي چون: اتاق فرماندهي حادثه، اتاق كارشناسان عملياتي، فضاي استقرار سامانه هاي الكترونيكي، مخابراتي، ماهواره اي و رايانه اي و فضاي مناسب جهت استراحت، انبار لوازم و تجهيزات و ساير خدمات مورد نياز پيش بيني شده است و در مكان يابي محل احداث آن شاخص هايي چون، دسترسي آسان به بزرگراه هاي ارتباطي، عدم مجاورت با ساختمان هاي بلند مرتبه و... مدنظر قرار گرفته است تا از بالاترين كاركرد در هنگام بروز زلزله برخوردار باشد.
به گفته كارشناسان، اين ساختمان از آنجا كه بايد از قابليت خدمات دهي بي وقفه پس از زلزله هاي شديد بدون وارد آمدن آسيب هاي عمده سازه اي و غير سازه اي از جمله اختلال در عملكرد تجهيزات الكترونيكي، مخابراتي، رايانه اي و... برخوردار باشد، ملاحظات سازه اي خاص و ويژه اي، حتي فراتر از آئين نامه طراحي ساختمان ها در برابر زلزله(استاندارد 2800)در آن پيش بيني شده است. اين گزارش مي افزايد: از مدتها پيش احداث ساختماني مجهز و مستحكم در حوزه مديريت بحران كه شرايط و امكانات لازم جهت تشكيل ستاد و گردهمايي مديران، كــــارشـــنـاسان عمـــليـــاتي سازمان هاي مسئول و مرتبط با موضوع را داشته باشد ضروري اعلام شده بود. اين كارشناسان معتقدند اتاق بحران اين امكان را فراهم مي سازد كه سامانه مديريت حادثه به سرعت فعال شده و از بروز عمليات اشتباه، دوباره كاري، اختلال و تراكم نيروهاي حاضر در صحنه و هدر رفتن انرژي و توان عملياتي تحت يك مديريت واحد جلوگيري شود.
ساختمان اتاق بحران كاملاً منحصر به فرد است و براساس مأموريت پيش بيني شده براي اين مركز، ساختمان آن براي زلـزله هــايي با احتــمال وقــوع 2 درصـد در طــول 50سـال(دوره بازگشت 4750 سال)كاملا بدون آسيب  باقي مانده و تجهيزات و تأسيسات آن نيز امكان حضور مستمر نيروها را حداقل براي يك هفته بدون نياز به محيط بيرون از نظر انرژي، آب و... فراهم مي نمايد.]]>
</TEXT>
</DOC>
<DOC>
<DOCID>HAM2-851017-072</DOCID>
<DOCNO>HAM2-851017-072</DOCNO>
<ORIGINALFILE>/1385/851017/news/_shari.htm</ORIGINALFILE>
<ISSUE>يكشنبه 17 دي 1385 - سال چهاردهم - شماره4177 - Jan 7, 2007</ISSUE>
<DATE calender="Western">2007-01-07</DATE>
<DATE calender="Persian">1385/10/17</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[3 پل مكانيزه عابر پياده امروز به بهره برداري مي رسد
طرح جامع روشنايي براي شهر تهران]]>
</TITLE>
<TEXT>
<![CDATA[گروه شهري - طرح جامع روشنايي شهر تهران از سوي شهرداري تهران در حال تكميل است. اين طرح در نيمه اول سال 86 به منظور تصويب به شوراي اسلامي شهر تهران تقديم خواهد شد.
به گزارش همشهري در اين طرح كليه نقاط شهر به لحاظ سطح برخورداري از روشنايي طبقه بندي شده و متعاقب آن نقاط اولويت دار به منظور تامين روشنايي شناسايي شدند.
حجت الله ملاصالحي مدير عامل سازمان زيبا سازي شهر تهران به همشهري گفت: يكي از موانع بر سر راه تامين روشنايي شهر تهران آماده نبودن زيرساخت هاي مناسب است.
وي ادامه داد: طي جلسات متعددي كه سازمان زيبا سازي به عنوان نماينده شهرداري تهران با وزارت نيرو در مورد تامين روشنايي در سطح شهر داشت به اين نتيجه رسيديم كه به دليل عدم آمادگي اين وزارت خانه فعلا در حد طرح هاي موضوعي و موضعي شهرداري تهران نسبت به تامين روشنايي مراكز اولويت داري نظير 2 هزار بوستان شهري، ميدان آزادي به عنوان يكي از مركزي ترين نقاط شهر تهران در برپايي جشن ها و اعياد ملي و مذهبي و خيابان 36 كيلومتري(180 هزار متر)ولي عصر كه روزانه يك ميليون و سالانه 360 ميليون نفر از شهروندان در آن تردد مي كنند اقدام كند.
ملاصالحي در ادامه از طرح جديد شهرداري تهران در زمينه نورپردازي به مناسبت اعياد گفت: شهرداري تهران به منظور كاهش مصرف بي رويه نيروي برق اقدام به خريد دستگاههاي جديد ليزري با قدرت 15 وات به منظور نورپردازي در مناسبت هاي مختلف كرده است.
وي در بخش ديگري از سخنان خود به مناسبت فرارسيدن عيد سعيد غدير خم خبر از افتتاح سه دستگاه پل مكانيزه در بزرگراه شيخ فضل الله نوري روبروي شهرك فرهنگيان، ديگري روبروي ترمينال غرب كه البته به زودي قرار است تا داخل مجموعه ترمينال غرب ادامه يابد و سومين پل مكانيزه در اتوبان بعثت روبروي ترمينال جنوب به بهره برداري مي رسد، داد.]]>
</TEXT>
</DOC>
<DOC>
<DOCID>HAM2-851017-073</DOCID>
<DOCNO>HAM2-851017-073</DOCNO>
<ORIGINALFILE>/1385/851017/news/_shari.htm</ORIGINALFILE>
<ISSUE>يكشنبه 17 دي 1385 - سال چهاردهم - شماره4177 - Jan 7, 2007</ISSUE>
<DATE calender="Western">2007-01-07</DATE>
<DATE calender="Persian">1385/10/17</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[تقويت مديريت جامع شهريدر شوراي سوم ضروري است]]>
</TITLE>
<TEXT>
<![CDATA[فارس: منتخب شوراي سوم تهران گفت: تقويت شوراي شهر و مديريت جامع شهري در شوراي سوم ضروري است.
رسول خادم با بيان اين كه شوراي شهر دوم تلاش كرد كه شوراي شهر را از شوراي شهرداري بودن خارج كند، تصريح كرد: تقويت شوراي شهر و همكاري و هماهنگي كليه نهادها و دستگاهها با مديريت شهري براي حل مسايل تهران بايد جز اولويت هاي اول شوراي جديد تهران باشد.
وي با اشاره به ضرورت تقويت شوراياري ها و نگاه مديريت شهري به آنها، افزود: چنين رويكردي طي ساليان متمادي مغفول مانده است اما با توجه به بسترسازي هاي انجام گرفته شده در شوراي دور دوم، تقويت جايگاه محله محوري و مشاركت هاي مردمي در مديريت شهري توسط شوراي سوم ضروري است.
منتخب شوراي سوم تهران در پاسخ به اين سئوال كه آيا در شوراي سوم نيز همچنان در كميسيون فرهنگي فعاليت خواهيد كرد، گفت: هنوز نمي دانم اما بدون شك با توجه به اين كه تخصصم در حوزه مسايل اجتماعي است به فعاليت هايم در اين زمينه ادامه خواهم داد.]]>
</TEXT>
</DOC>
<DOC>
<DOCID>HAM2-851017-074</DOCID>
<DOCNO>HAM2-851017-074</DOCNO>
<ORIGINALFILE>/1385/851017/news/_shari.htm</ORIGINALFILE>
<ISSUE>يكشنبه 17 دي 1385 - سال چهاردهم - شماره4177 - Jan 7, 2007</ISSUE>
<DATE calender="Western">2007-01-07</DATE>
<DATE calender="Persian">1385/10/17</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[با تجهيز 122 ناحيه شهر به سيستم مكانيزاسيون
جمع آوري زباله تهرانمكانيزه شد]]>
</TITLE>
<TEXT>
<![CDATA[گروه شهري مديرعامل سازمان خدمات موتوري شهرداري تهران گفت: شيوه سنتي عمليات جمع آوري زباله، پس از چندين دهه فعاليت در تهران، با تجهيز 122 ناحيه اين شهر به سيستم مكانيزه جمع آوري زباله پايان يافت.
به گزارش روابط عمومي سازمان خدمات موتوري شهرداري تهران، مصطفي سليمي با بيان اينكه در طول 10 ماه اخير و با اجراي طرح مكانيزاسيون خدمات شهري بيش از 44 هزار مخزن 700 و 1100 ليتري جمع آوري زباله در شهر تهران نصب شده است تصريح كرد: تهران براي رفع مشكلات جمع آوري زباله كلا به 50 هزار مخزن نياز دارد كه ظرف چند روز آينده 6 هزار مخزن باقيمانده كه هركدام حدود 300 هزار ريال تا دو ميليون ريال هزينه دربردارد نيز نصب خواهد شد.
وي در ادامه تجهيز مناطق شهر تهران به مكانيزاسيون خدمات شهري را آغازگر تحولي بزرگ در خدمت رساني شهرداري تهران به شهروندان دانست و با اشاره به مشاركت فعال بخش خصوصي در مكانيزه شدن جمع آوري زباله در تهران گفت: تاكنون بيش از 250 ميليارد ريال از سوي بخش خصوصي در مكانيزاسيون خدمات شهري سرمايه گذاري شده كه در تاريخ شهرداري تهران بي سابقه بوده است.
مديرعامل سازمان خدمات موتوري شهرداري تهران با اشاره به كاهش هزينه جمع آوري زباله شهر تهران با اجراي طرح مكانيزاسيون خدمات شهري، همكاري شهروندان را در به ثمر رسيدن اهداف شهرداري در كاهش مشكلات زيست محيطي موثر دانست.]]>
</TEXT>
</DOC>
<DOC>
<DOCID>HAM2-851017-075</DOCID>
<DOCNO>HAM2-851017-075</DOCNO>
<ORIGINALFILE>/1385/851017/news/_siasi.htm</ORIGINALFILE>
<ISSUE>يكشنبه 17 دي 1385 - سال چهاردهم - شماره4177 - Jan 7, 2007</ISSUE>
<DATE calender="Western">2007-01-07</DATE>
<DATE calender="Persian">1385/10/17</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[نانسي پلوسي:
آمريكا بايد با ايران مذاكره كند]]>
</TITLE>
<TEXT>
<![CDATA[گروه سياسي- رئيس جديد مجلس نمايندگان آمريكا در حالي  كه دوران رياست خود را با انتقاد از عملكرد جورج بوش در عراق آغاز كرده و خواستار عقب نشيني هرچه سريع تر نيروهاي آمريكايي از اين كشور شده است، در يكي از اولين اظهارنظرهاي خود در مورد ايران خواستار حضور ايران و سوريه در مذاكرات منطقه اي در خصوص عراق شد.
به گزارش ايسنا، نانسي پلوسي، اولين رئيس زن مجلس نمايندگان ايالات متحده كه پس از پيروزي دموكرات ها در انتخابات كنگره سكان هدايت مجلس نمايندگان را در دست گرفته است، در گفت وگو با روزنامه آرژانتيني كلارين در خصوص امكان برگزاري مذاكرات با دمشق و تهران در خصوص حل بحران خاورميانه اظهار داشت:
ب ايران و سوريه بايد در نشست منطقه اي در خصوص عراق شركت كنند.
همچنين به گزارش آسوشيتدپرس با نزديك شدن ديدگاه نمايندگان كنگره آمريكا در خصوص لزوم تسريع در عقب نشيني نيروهاي آمريكايي از عراق، پلوسي و هري ريد رهبر اكثريت سناي آمريكا در نامه اي به جورج بوش خواستار عقب نشيني نيروهاي آمريكايي ظرف 4 تا 6 ماه آينده شده اند.
مخالفت اروپا با يكجانبه گرايي آمريكا
در همين حال فارس گزارش داد اتحاديه اروپا از پيشنهاد آمريكا براي اعمال تحريم هاي تجاري شديدتر عليه ايران استقبال نكرده است. يكي از مقامات اتحاديه اروپا در جمع خبرنگاران در واشنگتن با اعلام اين مطلب، افزود: دولت هاي عضو اتحاديه اروپا تنها بر اجراي قطعنامه شوراي امنيت سازمان ملل متمركز هستند.
اروپا اين موضع خود را مشخصاً در واكنش به سخنان نيكلاس برنز، معاون وزير خارجه ايالات متحده اتخاذ كرده كه چندي پيش گفته بود ما قصد داريم كشورهاي عضو اتحاديه اروپا و ژاپن را به اعمال برخي تحريم هاي اقتصادي بر ضد ايران كه پيش از اين خودمان آن  را اجرا كرده ايم، ترغيب كنيم.
اين درحالي است كه روسيه نيز دو روز پيش تأكيد كرد اقدام كشورها عليه ايران بدون دخالت شوراي امنيت، همان طور كه واشنگتن خواستار آن است، نمي تواند تهران را به ميز مذاكرات بازگرداند. ويتالي چوركين، نماينده روسيه در سازمان ملل تصريح نمود، رويكرد جمعي كه در قطعنامه مدنظر قرار دارد، راهي را كه بايد برويم مشخص مي كند.
روزنامه فايننشال تايمز نيز گزارش داد وزراي خارجه ناتو احتمالاً موضوع هسته اي ايران را در نشست فوق العاده پايان دي ماه مطرح خواهند كرد.
همچنين روزنامه آسياتايمز در تحليلي با اشاره به اين كه روابط ايران و آمريكا از دهه 1950 تاكنون وارد بحراني ترين وضعيت خود شده، تأكيد كرده آمريكا در شرايط فعلي از لحاظ سياسي هيچ اهرمي براي مقابله با ايران در اختيار ندارد. به گزارش مهر، اين روزنامه تصريح نموده تصويب قطعنامه بر ضد ايران پايان راه نيست و قطعنامه 1737 نمي تواند هيچ گونه فشاري را به ايران وارد كند.]]>
</TEXT>
</DOC>
<DOC>
<DOCID>HAM2-851017-076</DOCID>
<DOCNO>HAM2-851017-076</DOCNO>
<ORIGINALFILE>/1385/851017/news/_siasi.htm</ORIGINALFILE>
<ISSUE>يكشنبه 17 دي 1385 - سال چهاردهم - شماره4177 - Jan 7, 2007</ISSUE>
<DATE calender="Western">2007-01-07</DATE>
<DATE calender="Persian">1385/10/17</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[رايزني هاي فشرده براي انتخاب وزير دادگستري]]>
</TITLE>
<TEXT>
<IMAGE>/1385/851017/news/009399.jpg</IMAGE>
<![CDATA[
گروه سياسي - پس از حادثه درگذشت وزير سابق دادگستري و سخنگوي قوه قضائيه،  تغيير ناخواسته ديگري در كابينه دولت ناگزير شد و طي روزهاي گذشته رايزني هاي فشرده اي به منظور معرفي فرد جايگزين شكل گرفت.
يك منبع مطلع و نزديك به رئيس قوه قضائيه از تمايل هاشمي شاهرودي در معرفي وزير دادگستري از ميان مديران دستگاه قضايي خبر داد. اين مقام مطلع درباره ديدگاه رئيس قوه قضائيه براي معرفي گزينه نهايي جهت تصدي پست وزارت دادگستري اظهار داشت: آنچه مسلم است اين كه ايشان معتقدند وزير دادگستري حتماً بايد از بدنه قوه قضائيه و با ساختار، مشكلات،آسيب ها و فرايندهاي دستگاه قضايي آشنا باشد.
وي در تأييد اين موضوع به سوابق وزراي پيشين دادگستري(شوشتري و مرحوم جمال كريمي راد)كه عمدتاً قضايي بودند، اشاره كرد.
اين مقام همچنين ضمن رد گمانه زني رسانه ها بار ديگر تأكيد كرد كه وزير دادگستري فردي غير از آنچه كه امروزه در محافل رسانه اي مطرح مي شود، خواهد بود.
فارس به نقل از اين مقام مطلع تاكيد كرد: سخنگوي جديد قوه قضائيه لزوماً وزير دادگستري نخواهد بود، چون سعي بر اين است كه بار مسئوليت سنگين همزماني وزارت دادگستري و سخنگويي قوه قضائيه بر دوش يك نفر نباشد.
رسانه هاي خبري از غلامحسين الهام(سخنگوي دولت)، عباسعلي عليزاده(معاون اجرايي قوه قضائيه)، حسين ميرمحمد صادقي(رئيس دانشكده علوم قضائي و اداري)، عبدالعلي ميركوهي(معاون پارلماني وزارت دادگستري)، عبدالرضا ايزدپناه( رئيس نهاد قوه قضائيه)، فضل الله موسوي(نماينده مردم تهران در مجلس و استاد حقوق دانشگاه)، سيد احمد موسوي(معاون پارلماني رئيس جمهور)و عليرضا جمشيدي(معاون حقوقي و توسعه قضائي قوه قضائيه ) به عنوان گزينه هاي مطرح براي تصدي وزارت دادگستري نام مي برند. غلامحسين الهام، رئيس دفتر رئيس جمهور با حفظ سمت تا زمان انتصاب وزير جديد سرپرستي وزارت دادگستري را برعهده گرفته است. به تصريح قانون اساسي، معرفي و انتخاب وزير دادگستري با هماهنگي رؤساي قواي قضائيه و مجريه ميسر است. در عين حال خبرگزاري فارس در خبري اعلام كرده بود كه حسين مير محمد صادقي در اولويت اصلي تصدي اين مسئوليت قرار گرفت. سيد حسين ميرمحمد صادقي رئيس دانشكده علوم قضائي و عضو هيأت علمي دانشكده حقوق دانشگاه شهيد بهشتي و صاحب تاليفات متعدد در زمينه حقوق جزا و جرم شناسي است.
اما رئيس دانشكده علوم قضائي درخصوص اخباري مبني بر اين كه وي قرار است به عنوان وزير دادگستري يا سخنگوي قوه قضائيه تعيين گردد، متذكر شد كه هنوز در اين باره با من رايزني نشده است.
ميرمحمد صادقي كه قبلاً سخنگويي قوه قضائيه را عهده دار بوده است، در گفت وگو با مهر خاطرنشان كرد كه هنوز به صورت مستقيم با او براي تصدي دوباره پست سخنگويي دستگاه قضا و يا وزارت دادگستري رايزني نشده است.
رئيس دانشكده علوم قضائي درعين حال در پاسخ به اين سئوال كه آيا پيشنهاد تصدي سخنگويي قوه قضائيه يا وزارت دادگستري را مي پذيرد، با تاكيد بر لزوم بررسي همه جانبه و دقيق مساله، هر گونه اظهار نظر بيشتر در اين زمينه را به روزهاي آتي موكول كرد.]]>
</TEXT>
</DOC>
<DOC>
<DOCID>HAM2-851017-077</DOCID>
<DOCNO>HAM2-851017-077</DOCNO>
<ORIGINALFILE>/1385/851017/news/_siasi.htm</ORIGINALFILE>
<ISSUE>يكشنبه 17 دي 1385 - سال چهاردهم - شماره4177 - Jan 7, 2007</ISSUE>
<DATE calender="Western">2007-01-07</DATE>
<DATE calender="Persian">1385/10/17</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[تأييد صحت انتخابات شوراهاي استان تهران]]>
</TITLE>
<TEXT>
<![CDATA[گروه سياسي پس از اين كه سيدعلي رياض، رئيس هيأت عالي نظارت بر انتخابات شوراها در استان تهران از تأييد صحت انتخابات شوراهاي شهر تهران خبر داد، حشمت فلاحت پيشه، سخنگوي هيأت عالي نظارت بر انتخابات شوراها هم از اعلام نظر نهايي اين هيأت تا 5 روز آينده خبر داد.
وي در گفت وگو با خبرنگار پارلماني همشهري با اشاره به تأييد انتخابات تهران در هيأت عالي نظارت استان تهران گفت: اگر مشكل خاصي وجود نداشته باشد ما هم صحت انتخابات را تأييد خواهيم كرد.
وي همچنين تصريح كرد: شكايت قابل توجهي درخصوص انتخابات تهران مشاهده نشده است.
عضو كميسيون امنيت ملي گفت: بررسي وضعيت شوراهاي نزديك به 20 درصد شهرهاي كل كشور باقي مانده كه در حال نهايي شدن است. شايان ذكر است، انتخابات شوراها همزمان با انتخابات خبرگان، 24 آذر ماه برگزار شد كه نتيجه انتخابات خبرگان در استان تهران به تأييد شوراي نگهبان رسيده و نتيجه نهايي شوراها در تهران نيز تا 5 روز آينده اعلام خواهد شد.]]>
</TEXT>
</DOC>
<DOC>
<DOCID>HAM2-851017-078</DOCID>
<DOCNO>HAM2-851017-078</DOCNO>
<ORIGINALFILE>/1385/851017/news/_siasi.htm</ORIGINALFILE>
<ISSUE>يكشنبه 17 دي 1385 - سال چهاردهم - شماره4177 - Jan 7, 2007</ISSUE>
<DATE calender="Western">2007-01-07</DATE>
<DATE calender="Persian">1385/10/17</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[باشگاه احزاب]]>
</TITLE>
<TEXT>
<![CDATA[همشهري: رئيس موسسه بين المللي گفت وگوي فرهنگ ها و تمدن ها گفت: ملت ايران ملت بزرگي است و به همين جهت اگر صداي گفت وگوي فرهنگ ها و تمدن ها از جاي ديگري غير از ايران برمي خاست، چنين طنيني در جهان نداشت و اين طنين ناشي از بزرگي اين ملت است. سيدمحمد خاتمي كه در نشست انتخابات شوراي شهر اصلاح طلبان در سراسر كشور سخن مي گفت، در ادامه با اظهار نگراني نسبت به اين كه مسئولان ذي ربط كه خودش نيز در دوره اي جزيي از آنان بود، نتوانند اين موقعيت را درك و از فرصت ها استفاده كنند، اظهار داشت: نگراني من از اين است كه مسئولان ذي ربط كه خود من نيز زماني جزء آنان بودم، نتوانيم اين موقعيت را درك و از اين فرصت ها استفاده و از لحاظ علمي، بين المللي، اقتصادي و فرهنگي درخور شأن اين ملت كار كنيم يا با اتخاذ مواضعي به اين عظمت خداداد لطمه وارد آوريم. خاتمي با بيان اين كه اين نگراني، نگراني به جايي است، لزوم دقت ملت ايران را در انتخاب هايش به نحوي كه به انتخاب افرادي بينجامد كه از عظمت اين ملت دفاع كنند و آن را ارتقا دهند، مورد تأكيد قرار داد.
باشگاه خبرنگاران جوان: قائم مقام جامعه اسلامي مهندسين گفت : اصولگرايان از جمله حاميان دولت براي ماندن قاليباف در شهرداري تهران به توافق رسيدند و بر اين مساله تاكيد دارند. غلامحسن اميري با بيان اين مطلب كه انتخاب شهردار از حق و حقوق شوراي شهر است تصريح كرد: شوراي شهر هر كسي را به عنوان شهردار انتخاب كند، شهردار ما خواهد بود ولي با جلساتي كه با منتخبان داشتيم همه بر ماندن قاليباف در شوراي شهر تهران توافق داشتند. وي در خاتمه خاطرنشان كرد: اصولگرايان با فرايندي كه شروع كرده اند در انتخابات آتي هرگز متفرق وارد رقابت هاي انتخاباتي نمي شوند.
ايسنا: منتخب اول مردم تهران در انتخابات ميان دوره  اي مجلس با بيان اين كه تعدد گروه ها و ائتلاف ها را در ميان اصولگرايان، انشعاب نمي داند، گفت: شايد برخي افراد با دچار شدن به خوش بيني و غرور سياسي، فهرست واحد ارائه ندادند، اما در هر حال اكثريت هاي جناح اصولگرا در انتخابات شوراها رأي آوردند كه جبهه  پيروان خط امام و رهبري و رايحه  خوش خدمت نيز جزو آن ها محسوب مي شوند. حسن غفوري فرد با بيان اين كه تقسيم بندي جناح ها به محافظه كار، اصولگرا راست و يا چپ سنتي و جديد با واقعيت جامعه و كشور ما سنخيت ندارد، گفت: اكثر اين القاب غربي است و برخي سعي دارند جناح هاي سياسي را در قالب اين اسم ها جا دهند.]]>
</TEXT>
</DOC>
<DOC>
<DOCID>HAM2-851017-079</DOCID>
<DOCNO>HAM2-851017-079</DOCNO>
<ORIGINALFILE>/1385/851017/news/_siasi.htm</ORIGINALFILE>
<ISSUE>يكشنبه 17 دي 1385 - سال چهاردهم - شماره4177 - Jan 7, 2007</ISSUE>
<DATE calender="Western">2007-01-07</DATE>
<DATE calender="Persian">1385/10/17</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[مسكو، تحريمشركت هاي روسيتوسط آمريكا را محكوم كرد]]>
</TITLE>
<TEXT>
<![CDATA[مهر: وزارت خارجه روسيه روز گذشته در واكنشي تحريمهاي تسليحاتي اعمال شده بر شركتهاي اين كشور از سوي آمريكا را محكوم كرد.
به گزارش رويترز، وزارت خارجه روسيه در بيانيه اي اعمال تحريمهاي تسليحاتي بر برخي از مؤسسات و شركت هاي نظامي خود را از سوي آمريكا غير قانوني خواند.
در بيانيه وزارت خارجه روسيه آمده است: اين براي اولين بار نيست كه آمريكا براي تعميم قوانين داخلي خود به شركت هاي خارجي و مجبور كردن اين شركت ها به اطاعت از قوانين داخلي خود به اقداماتي غير قانوني متوسل مي شود.
اين واكنش در پي انتشار گزارشي در روزنامه واشنگتن تايمز مبني براعمال تحريم تسليحاتي آمريكا بر شركتهاي كره شمالي، چين و روسيه به اتهام فروش موشك و تسليحات ديگر به ايران و سوريه صورت گرفت كه 3 شركت روسي نيز در فهرست آن قرار دارند.]]>
</TEXT>
</DOC>
<DOC>
<DOCID>HAM2-851017-080</DOCID>
<DOCNO>HAM2-851017-080</DOCNO>
<ORIGINALFILE>/1385/851017/news/_siasi.htm</ORIGINALFILE>
<ISSUE>يكشنبه 17 دي 1385 - سال چهاردهم - شماره4177 - Jan 7, 2007</ISSUE>
<DATE calender="Western">2007-01-07</DATE>
<DATE calender="Persian">1385/10/17</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[ياد داشت
مجلس در مشت دولت نيستمرتضي تمدن]]>
</TITLE>
<TEXT>
<![CDATA[اظهارات رئيس مجلس شوراي اسلامي در جمع خبرنگاران پارلماني مبني بر اين كه مجلس در مشت دولت نيست اين سؤال را در اذهان متبادر ساخت مگر چه اتفاقي افتاده است يا قرار است بيفتد كه اين گونه واكنش رياست قوه مقننه را به دنبال داشته است.
براي پاسخ به اين موضوع و تفسير صحبت هاي رئيس مجلس شوراي اسلامي لازم است به چند نكته در راستاي روابط مجلس و دولت اشاره نمود:
1 - امر تقنين به جهت آن كه شموليت داشته و فراتر از خواسته ها، نيازها و مصلحت هاي قوه مجريه مي باشد همواره در راستاي خواسته دولت ها نمي باشد، در حيطه قانون گذاري همه قوا، نهادهاي رسمي و حتي غيررسمي و غيردولتي به نحوي ذينفع و ذيربط مي باشند لذا قوه مجريه بايد مقدورات و شرايط قوه مقننه  را درك نمايد و اين موضوع را بپذيرد كه لزوماً نبايد مصوبات مجلس خوشايند دولتها باشد لذا بخشي از اختلاف نظرها بين دولت و مجلس اجتناب ناپذير است و در همه دولت ها و مجالس قبل حتي در هنگامي كه مجلس و دولت يكدست بوده اند وجود داشته و در آينده نيز وجود خواهد داشت و اتفاقاً اين نقطه قوت براي هر دو قوه محسوب مي گردد و بايد به افكار عمومي اين گونه آموخت كه حُسن است نه قبح.
2 - موتور كشور هنگامي به حركت درمي آيد كه چرخ دنده هاي طراحي شده در درون نظام همچون قواي سه گانه درست و اصولي درهم درگير شده و نيروي لازم براي حركت به جلو را فراهم سازند. در ظاهر امر گرچه حركت اجزاء موصوف مانند يكديگر و در يك جهت نيست اما برآيند تعامل و همكاري آنها با يكديگر است كه موجب انجام امور و رشد و توسعه كشور خواهد شد. لذا تصور آن كه مجلس بايد عين دولت و دولت نورچشمي مجلس باشد با ذات و جوهره وظايف هر دو قوه سازگار نيست. در يك سو مجلس واضع قانون و ناظر بر عملكرد دولت و نهادهاي وابسته به آن مي باشد و از سوي ديگر قوه مجريه با حفظ استقلال بايد نسبت به آنچه در اجراي قانون مي  گذرد پاسخگو باشد، همان طور كه قوه مقننه برابر قانون اساسي و اصل تفكيك قوا حق ورود به حيطه اجرايي و دخالت در اموري كه اصولاً با روح قانونگذاري و نظارت سازگار نيست خودداري نمايد. پس بهتر است، جمله رياست محترم مجلس شوراي اسلامي را اين گونه كامل كنيم كه همان طور كه مجلس در مشت دولت نيست، دولت نيز قاعدتاً نبايد در مشت مجلس باشد و از حقوق قانوني و استقلال در امور مربوط به حوزه اجرايي محروم يا مورد مزاحمت قرار گيرد. دولت تا آنجايي مورد سؤال مجلس است كه از اجراي قوانين تخطي ورزيده يا در امور قانونگذاري ورود پيدا كند، پس از آن كه وزرا از مجلس رأي اعتماد گرفتند قاعدتاً دست آنها در حيطه اجرا باز است و البته همراه با پاسخگويي و مسئوليت پذيري در قبال آنچه انجام مي دهند.
3 - اصل تفكيك قوا هيچگونه تعارضي با هماهنگي و همسويي بيشتر مجلس و دولت ندارد. هماهنگي هاي مستمر، رايزني و چانه زني قبل از ورود طرح ها و لوايح به صحن علني مجلس، كارهاي مشترك كارشناسي توسط نهادهاي پژوهشي هر دو قوه و تأثير دادن آن در طرح ها و لوايح، جلسات مشترك دولت و مجلس و حضور فعال نمايندگان دولت در كميسيون هاي تخصصي مجلس. از جمله ابزاري است كه بدون نقض استقلال قوا، زمينه تعامل و همكاري بيشتر مجلس و دولت را در نيل به اهداف كلي و اولويت دار نظام رهنمون مي سازد.
4 - دولت نهم و مجلس هفتم هر دو در مسير مشترك، با شعار اصولگرايي و با اهداف نسبتاً يكسان و برنامه هاي مشابه نقاط قوت فراواني براي همسويي و هماهنگي با يكديگر دارند. شتاب زدگي، اوقات تلخي و خداي ناكرده لجبازي از جمله آسيب هايي است كه اين نقاط مشترك و قوت را مورد تهديد قرار مي دهد و بديهي است بايد هر دو قوه به شدت از آن احتراز كنند.
خداي ناكرده لجبازي دولت نبايد موجب خودزني مجلس يا بالعكس گردد.
اميد است، همه توان و هم و غم خود را صرف خدمتگزاري به مردمي بكنيم كه از هر حيث شايسته خدمتند.
* عضو كميسيون برنامه و بودجه مجلس]]>
</TEXT>
</DOC>
<DOC>
<DOCID>HAM2-851017-081</DOCID>
<DOCNO>HAM2-851017-081</DOCNO>
<ORIGINALFILE>/1385/851017/news/_siasi.htm</ORIGINALFILE>
<ISSUE>يكشنبه 17 دي 1385 - سال چهاردهم - شماره4177 - Jan 7, 2007</ISSUE>
<DATE calender="Western">2007-01-07</DATE>
<DATE calender="Persian">1385/10/17</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[اخبار كوتاه]]>
</TITLE>
<TEXT>
<![CDATA[رياست جمهوري: محمود احمدي نژاد، رئيس جمهور در پيامي، رحلت عالم رباني و معلم اخلاق آيت الله حاج شيخ حسن تهراني را به محضر مقام معظم رهبري، مراجع عظام، علماي اعلام و فضلاي حوزه علميه تسليت گفت.
در پيام احمدي نژاد آمده است: خبر ارتحال عالم رباني و معلم اخلاق آيت الله حاج شيخ حسن تهراني، موجب تأثر و تأسف فراوان اينجانب گرديد. فقدان اين استاد گرانقدر كه سال هاي مديدي را صرف ترويج اخلاق اسلامي و تربيت شاگردان برجسته در حوزه هاي علميه كرد، به محضر حضرت بقيه الله (عج)، مقام معظم رهبري، مراجع عظام، علماي اعلام و فضلاي حوزه علميه به ويژه جامعه محترم مدرسين حوزه علميه قم و بيت معظم آن مرحوم، تسليت عرض نموده و علو درجات آن عالم وارسته را از ذات باري تعالي مسألت مي نمايد.
سياست خارجي: نوري هيرو اوكودا،مديركل خاورميانه و آفريقاي وزارت امور خارجه ژاپن روز يكشنبه از ايران بازديد به عمل آورده و با برخي مقامات وزارت امور خارجه كشورمان گفت و گو خواهد كرد. وزارت امور خارجه اعلام كرد: قرار است، در اين ديدارها ضمن بررسي آخرين وضعيت روابط دوجانبه و راه هاي تحكيم روابط في ما بين، مواضع كشورمان در زمينه استفاده صلح آميز از انرژي هسته اي و انتظارات ايران از ژاپن به عنوان يك كشور دوست و آسيايي در نحوه تعامل با اين موضوع، با وي گفت وگو شود.
مجلس شوراي اسلامي: رئيس كميسيون سياست خارجي مجلس سناي پاكستان كه براي گفتگو و تبادل نظر با مقامات سياسي پارلماني كشورمان پيرامون راههاي توسعه و تحكيم مناسبات دوجانبه و همكاريهاي منطقه اي و ساير موضوعات مورد علاقه به تهران سفر كرده، صبح ديروز با رئيس كميسيون امنيت ملي مجلس ديدار و مذاكره كرد. مشاهد حسين رئيس كميسيون سياست خارجي مجلس سناي پاكستان در اين ديدار روابط ايران و پاكستان را تاريخي خواند و گفت: اين روابط بر منافع و پيوندهاي مشترك مذهبي - فرهنگي دو ملت بنيان نهاده شده است. حسين با بيان حمايت كشورش از استفاده صلح آميز ايران از انرژي هسته اي تصريح كرد: راه صحيح حل مسئله هسته اي ايران از طريق آژانس بين المللي هسته اي است. بايد از هر گونه اقدام عليه ايران خودداري شود.
رياست جمهوري: ستاد راهبردي و هماهنگي توسعه خوزستان به رياست معاون اجرايي رئيس جمهور و عضويت تعدادي از اعضاي دولت به منظور تصميم گيري متمركز در خصوص طرح هاي مربوط به خوزستان تشكيل شد. دبيرخانه شوراي اطلاع رساني دولت اعلام كرد، اين ستاد با تصويب هيات وزيران به رياست معاون رئيس جمهور در امور اجرايي تشكيل گرديده و وزراي نفت، صنايع و معادن، جهاد كشاورزي، كشور، كار و امور اجتماعي، مسكن و شهرسازي، دفاع و پشتيباني نيروهاي مسلح و رئيس سازمان مديريت و برنامه ريزي كشور در آن عضويت دارند.
قوه قضائيه:  رئيس قوه قضائيه درخصوص پرونده قضائي ادارات و سازمان هاي دولتي بخشنامه جديدي را به كليه رؤساي كل دادگستري ها و دادستان ها ابلاغ كرد. در بخشنامه آيت الله سيدمحمود هاشمي شاهرودي به كليه رؤساي كل دادگستري ها و دادستان ها آمده است: در راستاي تحقق بندهاي دوم و پنجم اصل156 قانون اساسي جمهوري اسلامي مبني بر احياي حقوق عامه و پيشگيري از جرم كه جزء وظايف مصرّح قوه قضائيه مي باشد لازم است رؤساي كل، رؤساي دادگستري ها و بالاخص دادستان هاي مراكز استان نسبت به اموري كه مرتبط با 2 وظيفه مذكور و در قلمرو قضايي آنها مي باشد، با كليه سازمان هاي اداري و نهادهايي كه پرونده هاي قضائي قابل توجهي در دستگاه مطرح مي  نمايند امثال بانك ها و شهرداري ها جلسه تشكيل داده و ضرورت طرح دعاوي در دادگستري و تشكيل پرونده را بررسي و نقاط ضعف و قوت موضوع را شناسايي نمائيد.
حوزه علميه: جمعي از مسوولان سازمان جهاد كشاورزي قم با آيت الله العظمي مكارم شيرازي ديدار كردند. به گزارش ايسنا، آيت الله العظمي مكارم شيرازي با تاكيد بر رسيدن به خودكفايي در زمينه هاي مختلف از جمله توليدات كشاورزي گفت: ما بايد در توليد سوخت هم خودكفا باشيم؛ حرف اساسي ما مبارزه با وابستگي و اصرار دشمنان بر وابستگي است.
سياست خارجي: يك پايگاه اينترنتي با عنوان جريان مقابله با تحريم و دخالت نظامي در ايران خواستار طرح شكايت از راديو تلويزيون بي بي سي و سازمان هماهنگ كننده رسانه هاي انگليس به سبب متهم كردن ايران به توليد سلاح هسته اي شده است. به گزارش اين پايگاه اينترنتي، برنامه اي با عنوان زمان تصميم سه شنبه گذشته از كانال 4 راديوي بي بي سي پخش شده است كه در آن با نگاه به شرايط جاري سياسي ايران، كشورمان به تلاش براي دستيابي به سلاح هسته اي متهم شده است.]]>
</TEXT>
</DOC>
<DOC>
<DOCID>HAM2-851017-082</DOCID>
<DOCNO>HAM2-851017-082</DOCNO>
<ORIGINALFILE>/1385/851017/news/_theatre.htm</ORIGINALFILE>
<ISSUE>يكشنبه 17 دي 1385 - سال چهاردهم - شماره4177 - Jan 7, 2007</ISSUE>
<DATE calender="Western">2007-01-07</DATE>
<DATE calender="Persian">1385/10/17</DATE>
<CAT xml:lang="fa">ادب و هنر.هنر.تئاتر</CAT>
<CAT xml:lang="en">Literature and Art.Art.Theater</CAT>
<TITLE>
<![CDATA[گفت وگو با مدير عامل شركت فاضلاب تهران
20 سال ديگر، فاضلاب به مقصد مي رسد
اسدالله افلاكي]]>
</TITLE>
<TEXT>
<![CDATA[گروه شهري- تهران شهري است كه روي 800 متر آبرفت هاي درشت دانه بنا شده است. اين به معناي آن است كه اساساً پي تهران سست بوده و با آبگيري لايه هاي زيرين هميشه خطر فرونشست سازه هاي احداث شده بر سطح زمين وجود دارد؛ خطري كه آسيب هاي زلزله احتمالي را بسيار تشديد مي كند. اين موضوع باعث مي شود كه راه اندازي شبكه جمع آوري و انتقال فاضلاب براي تهران در كنار آثار زيست محيطي فوق العاده، جنبه ايمني هم داشته باشد. با اين وجود سالها پس از آغاز پروژه هنوز اين طرح عظيم زيست محيطي اجرا نشده است.
تأخير در اجراي اين پروژه سبب شد تا رسول خادم، رئيس كميسيون فرهنگي، اجتماعي و زيست شهر شوراي اسلامي شهر تهران، هفته گذشته در يك نشست مطبوعاتي، نسبت به پيامدهاي ناگوار زيست محيطي ناشي از تأخير در تكميل شبكه فاضلاب پايتخت هشدار دهد و خواستار تأمين بودجه مورد نياز براي اجراي اين پروژه شود.
وي ضمن انتقاد از تأمين نشدن اعتبارات لازم براي اجراي اين پروژه گفته است: با وجود دستور كتبي رئيس جمهور و گذشت 10 ماه از سال هنوز يك ريال از سوي سازمان مديريت و برنامه ريزي براي توسعه و تكميل شبكه فاضلاب تهران اختصاص نيافته است. اين در حالي است كه برابر اعلام شورا ياري ها مشكل فاضلاب جزو 10 مشكل اساسي محلات تهران به ويژه در جنوب شهر به شمار مي رود.
در پي اظهارات عضو شوراي شهر تهران، گفت وگويي با مهندس محمدرضا امير كمالي مديرعامل شركت فاضلاب تهران صورت داده ايم كه طي آن مشكلات و موانع موجود بر سر راه اجراي اين پروژه بررسي و تبيين شده است.
* تاكنون چند درصد از كل شبكه فاضلاب تهران اجرا شده و چند درصد از شهروندان تحت پوشش شبكه فاضلاب قرار گرفته اند؟
- تا به حال 2420 كيلومتر لوله گذاري شده به عبارت ديگر، 27 درصد از كل لوله گذاري در تهران انجام شده و در حال حاضر، 13 درصد از جمعيت تهران يعني حدود يك ميليون و 300 هزار نفر از شبكه فاضلاب بهره مند هستند.
* چند درصد از برنامه عقب هستيد؟
- براساس برنامه زمان بندي مي بايد تا اوايل سال 84 فاز يك پروژه يعني اين مقدار كاري كه تاكنون صورت گرفته اجرا مي شد با اين احتساب 5/1 سال از برنامه عقب هستيم.
* چه عواملي سبب تأخير در اجراي اين پروژه حياتي شده است؟
- در دهه هفتاد و هنگامي كه بحث اجراي پروژه فاضلاب مطرح شد بسياري به اين پروژه به عنوان يك پروژه لوكس نگاه مي كردند و در نتيجه اهميت آن چندان مورد توجه قرار نگرفت. اما رشد جمعيت از يك سو و كاهش نزولات جوي از سوي ديگر و پايين آمدن ميزان سرانه آبي كه در اختيار شهروندان تهراني قرار مي گرفت سبب شد، چند بار مصرف كردن آب يا باز چرخانيدن آب، اهميت و جايگاه خود را بازيابد.
افزون بر اين، آلودگي سفره هاي آب زيرزميني و از دست رفتن منابع آب سالم از ديگر تهديدهايي بود كه مردم و مسئولان را متوجه اهميت اجراي طرح فاضلاب كرد.
اما وجود تأسيسات مختلف زيرزميني كه از قبل ايجاد شده اجراي پروژه را با مشكل مواجه ساخت. چرا كه معمولاً شبكه جمع آوري فاضلاب وقتي اجرا مي شود كه هنوز بنايي ساخته نشده و جمعيت در منطقه ساكن نشده اند اما از آنجايي كه در كشور ما اجراي اين پروژه سالها به تأخير افتاده، تمام زيرساخت ها و تأسيسات شهري اجرا شده و در نتيجه شرايط به گونه اي است كه كار اجرا با سختي پيش مي رود. ترافيك، وجود معابر كم عرض، تراكم جمعيت، كم بودن زمان براي اجراي عمليات سنگين خاكي و بتني در معابر شهري پرترافيك و در نهايت كمبود منابع مالي و عدم تطابق تعرفه هاي حق انشعاب فاضلاب با قيمت تمام شده و عدم تخصيص منابع مالي از محل منابع عمومي از مهمترين موانعي است كه باعث كندي عمليات اجرايي پروژه فاضلاب شده است.
*برخي از كارشناسان معتقدند كه شركت فاضلاب در اولويت بندي اجراي پروژه كار كارشناسي لازم را انجام نداده و در نتيجه آن بخش از مناطق شهري مثل شهرري كه فرو نشست زمين وجود دارد، در اولويت قرار نگرفته است؟
- احتمالاً  كساني كه اين مباحث را طرح مي كنند از كم وكيف عمليات اجرايي پروژه بي خبرند. عمليات اجرايي مبتني بر كار كارشناسي و مطالعات دقيقي است كه توسط مشاور ان ذيصلاح داخلي و خارجي صورت گرفته و با اولويت هاي اجرايي تطابق دارد يعني در فاز اول، نقاط جنوب شهر تهران كه دانه ريز است و سطح آب زيرزميني بالاست و همچنين در شمال شهر كه سنگي است و امكان دفع فاضلاب به سفره هاي زيرزميني وجود ندارد در اولويت اول، اجرا شده است. البته ممكن است به دليل وسعت تهران مواردي از نظر دور مانده باشد اما جزو اولويت كاري براي آينده هستند. يعني اولويت اجرا متناسب با شرايط زيست محيطي شهر انتخاب و اجرا مي شود.
* انتقاد ديگري كه متوجه سازمان است اينكه در فرهنگ سازي چندان موفق نبوده و نتوانسته شهروندان را با اهميت اين پروژه آشنا سازد...
- تا آنجايي كه امكان داشته است تلاش شده باور عمومي نسبت به اهميت اين پروژه ايجاد شود و پيش از اجرا، گروههاي مروج يا اطلاع رسان، اطلاعات لازم را از طريق شوراها و نهادهاي محلي به اطلاع عموم رسانده اند اما فراگير كردن موضوع نياز به اهتمام و ياري رسانه هاي گروهي به ويژه صداوسيما دارد. البته برنامه  هايي در اين زمينه تهيه و از صداوسيما پخش شده و برنامه هايي هم در همين زمينه در دست تهيه و ساخت است كه انتظار مي رود باتوجه به بار اقتصادي آن از كمك مسئولان براي ارائه آن بهره مند شويم.
* در بخش اعتبارات و تأمين منابع مالي با چه مشكلاتي مواجهيد و چه انتقادي بر مسئولان امر وارد است؟
- مهمترين انتقادي كه در بخش تأمين اعتبارات متوجه مسئولان ذيربط است، آن است كه مسئولان بالادستي و تصميم گير دستورات لازم را صادر مي كنند اما در جاهاي ديگر مثلاً در سازمان مديريت و برنامه ريزي كشور اعتقاد بر اين است كه افرادي كه در تهران زندگي مي كنند بايستي هزينه هاي اجراي اين پروژه را پرداخت بكنند در حالي كه اين طرز نگاه خلاف واقعيت موجود در جامعه ماست و متأسفانه افرادي كه داراي اين تفكر هستند واقع نگر نبوده و تصور مي كنند تمام شهروندان تهراني از نظر مالي توانمند هستند در حالي كه بسياري از شهروندان حتي افرادي در مناطق شمالي تهران در شرايط زير خط فقر زندگي مي كنند چه برسد شهرونداني كه در مناطق جنوبي شهر ساكن اند. براساس تعرفه اي كه طبق مصوبه شوراي اقتصاد تعيين شده ما در مجموع 30درصد از قيمت تمام شده را از مشتركين دريافت مي كنيم در نتيجه 70درصد از هزينه هاي مورد نياز براي ايجاد تصفيه خانه، تونل انتقال، خطوط انتقال اصلي و فرعي را از مردم دريافت نمي كنيم بنابراين وقتي منابع ديگري به عنوان منابع عمومي براي جبران اين خلأ مالي وجود نداشته باشد و بودجه مورد نظر تأمين نشود شركت فاضلاب در آينده نزديك زمين گير خواهد شد.
خوشبختانه با دستور اكيد رياست محترم جمهوري، مقرر شده است طي سال جاري، سازمان مديريت و برنامه ريزي ضمن تخصيص منابع در رديف هاي سنواتي، حدود 350 ميليون دلار نيز از منابع خارجي با بازپرداخت دولتي در اختيار اين شركت قرار دهد كه اميدواريم با تغيير نگرشي كه در حال حاضر در سازمان مديريت ايجاد شده اين دستور محقق شود. چرا كه ايجاد زيرساخت هاي شهري در توسعه پايدار هر كشور نقشي انكارناپذير دارد و از آنجايي كه تنها 13 درصد از شهروندان تهران از شبكه فاضلاب بهره مندند و سرانه جمعيت بهره مند از شبكه فاضلاب در تهران با استاندارد جهاني فاصله دارد مهمانان خارجي با نگاه به تهران درخصوص كل كشور قضاوت مي كنند در حالي كه متوسط نرم جمعيت بهره مند از شبكه فاضلاب در كشور حدود 24درصد است و اين ضرورت توجه جدي مسئولان را به تخصيص اعتبار براي اجراي پروژه فاضلاب نشان مي دهد.
* باتوجه به وضعيت موجود، اين پروژه چه زماني به پايان مي رسد؟
- جدا از پيچيدگي ها و دشواري هاي اجرا، بافت ناهمگون زمين در شهر تهران مشكلات اجرايي را دو چندان كرده است به ويژه در برخي مناطق سخت و سنگي بودن زمين و در بعضي مناطق بالا بودن سطح آب زيرزميني و ريزشي بودن زمين، عمليات اجرايي را بسيار دشوار كرده است با اين همه در صورت تأمين منابع مالي، مي توان اميدوار بود حداكثر ظرف 20سال آينده كار اجرايي پروژه به پايان برسد به عبارت ديگر عمليات اجرايي 7600 كيلومتر شبكه كه باقيمانده و 60كيلومتر تونل و 12واحد تصفيه خانه طي اين 20سال به پايان مي رسد البته مشروط به آنكه اعتبارات لازم تأمين شود.
* تاكنون چه مقدار هزينه شده و تا پايان اجراي پروژه چه ميزان اعتبار مورد نياز است؟
- براساس برآورد ريالي هزينه كل طرح به قيمت سال 1385، 26هزار و 250ميليارد ريال است اما از ابتداي طرح تاكنون به قيمت دفتري 3100 ميليارد ريال هزينه شده كه اين مقدار از منابع داخلي و بخشي نيز از طريق بانك جهاني تأمين شده است و براي تكميل پروژه به 1843 ميليارد تومان اعتبار نياز است. اما مشكلي كه وجود دارد اينكه شركت فاضلاب براي بازپرداخت اقساط وام بانك جهاني كه 145 ميليون دلار است باتوجه به وضعيت موجود خود با مشكل مواجه است. بازپرداخت اين اقساط كه تا سال 1397 بايد هر ساله طي 2 قسط 6ماهه پرداخت شود و رقم هر قسط بالغ بر 16 ميليارد تومان است، براي شركت فاضلاب كمرشكن است و انتظار داريم دولتمردان باتوجه به شرايط و تعرفه هاي موجود شركت فاضلاب را در بازپرداخت اين وام ياري كنند.]]>
</TEXT>
</DOC>
<DOC>
<DOCID>HAM2-851017-083</DOCID>
<DOCNO>HAM2-851017-083</DOCNO>
<ORIGINALFILE>/1385/851017/news/_theatre.htm</ORIGINALFILE>
<ISSUE>يكشنبه 17 دي 1385 - سال چهاردهم - شماره4177 - Jan 7, 2007</ISSUE>
<DATE calender="Western">2007-01-07</DATE>
<DATE calender="Persian">1385/10/17</DATE>
<CAT xml:lang="fa">ادب و هنر.هنر.تئاتر</CAT>
<CAT xml:lang="en">Literature and Art.Art.Theater</CAT>
<TITLE>
<![CDATA[چشم انداز]]>
</TITLE>
<TEXT>
<IMAGE>/1385/851017/news/009369.jpg</IMAGE>
<![CDATA[
 بر اساس بند ج ماده 61 قانون برنامه چهارم توسعه اقتصادي و اجتماعي كشور دولت مكلف به تأمين منابع مالي و اعتبارات لازم براي اجراي پروژه شبكه جمع آوري و ايجاد تصفيه فاضلاب در استان تهران و مركز استان تا مرحله بهره برداري است. اين در حالي است كه رسول خادم، رئيس كميسيون فرهنگي، اجتماعي و زيست شهر شوراي اسلامي شهر تهران مي گويد: هم اكنون كه در ماه هاي پاياني سال هستيم از دولت انتظار داريم تا اعتبارات تكميل شبكه فاضلاب را در متمم بودجه لحاظ و به مجلس ارائه كند و رقمي براي امسال اختصاص دهد، گرچه اميد چنداني براي جذب اعتبارات وجود ندارد؛ زيرا بر اساس اطلاعات موجود، اعتبار50 ميليارد تومان به 36 ميليارد تومان كاهش يافته و هم اكنون اين رقم به 15 ميليارد رسيده و مسلماً در مجلس اين رقم كاهش مي يابد. از سوي ديگر نگراني  ما از بودجه سال 86 است كه مشكل امسال و سال هاي گذشته تكرار شود.]]>
</TEXT>
</DOC>
<DOC>
<DOCID>HAM2-851017-084</DOCID>
<DOCNO>HAM2-851017-084</DOCNO>
<ORIGINALFILE>/1385/851017/news/_theatre.htm</ORIGINALFILE>
<ISSUE>يكشنبه 17 دي 1385 - سال چهاردهم - شماره4177 - Jan 7, 2007</ISSUE>
<DATE calender="Western">2007-01-07</DATE>
<DATE calender="Persian">1385/10/17</DATE>
<CAT xml:lang="fa">ادب و هنر.هنر.تئاتر</CAT>
<CAT xml:lang="en">Literature and Art.Art.Theater</CAT>
<TITLE>
<![CDATA[انتشار كتابقوانين جنگل ها و مراتع]]>
</TITLE>
<TEXT>
<![CDATA[كتاب قوانين جنگل ها با عنوان "چگونگي تدوين قانون و تحليل بر بخشي از قوانين گذشته" و به قلم مهندس مصطفي عبدالله پور مديركل سابق دفتر جنگل داري به رشته تحرير در آمده است.
كتاب چگونگي تدوين قانون و تحليلي بر بخشي از قوانين گذشته، ماحصل تلاش اين مدير بازنشسته سازمان جنگل ها است كه هم اكنون در دانشگاه تدريس مي كند و تجارب مديريتي و علمي خود را در اختيار دانشجويان و علاقه مندان قرار مي دهد.
اين كتاب شامل دو بخش مجزاست كه در بخش نخست آن كلياتي در باب حقوق و مباني آن و هدف از وضع و به كارگيري قانون جنگل ها و مراتع و نيز چگونگي تدوين آن آمده و به جهت تطبيقي به تاريخچه قوانين جنگل داري در دنيا از جمله فرانسه آلمان و سوئد مي پردازد.
در بخش دوم كتاب نيز قوانين مراتع و چگونگي مالكيت برآن قبل از ملي شدن و اعمال مديريت در سال هاي بعدي آورده شده است.]]>
</TEXT>
</DOC>
<DOC>
<DOCID>HAM2-851017-085</DOCID>
<DOCNO>HAM2-851017-085</DOCNO>
<ORIGINALFILE>/1385/851017/news/_theatre.htm</ORIGINALFILE>
<ISSUE>يكشنبه 17 دي 1385 - سال چهاردهم - شماره4177 - Jan 7, 2007</ISSUE>
<DATE calender="Western">2007-01-07</DATE>
<DATE calender="Persian">1385/10/17</DATE>
<CAT xml:lang="fa">ادب و هنر.هنر.تئاتر</CAT>
<CAT xml:lang="en">Literature and Art.Art.Theater</CAT>
<TITLE>
<![CDATA[سخت گيري قطردر صدور ويزا]]>
</TITLE>
<TEXT>
<IMAGE>/1385/851017/news/009366.jpg</IMAGE>
<![CDATA[
گروه شهري دولت قطر با سخت گيري در صدور ويزا به اتباع ايراني، موجب شد تا هيچ گردشگر ايراني نتواند براي ديدن بازي هاي آسيايي دوحه به قطر برود.
كورش مجتبوي، دبير كميسيون توريسم ورزشي كميته ملي المپيك با بيان اين مطلب به خبرگزاري ميراث گفت: كم لطفي دولت قطر عامل اصلي حاضر نشدن گردشگران ايران در بازي هاي آسيايي دوحه قطر بود. اين كم لطفي براي ورزشكاران ما نيز در نحوه قضاوت داوران مسابقات وجود داشت.
وي افزود: تنها ورزشكاران و همراهاني كه اسامي آن ها پيش از مسابقات به ستاد بازي ها ارسال شده بود، امكان حضور در المپيك آسيايي را يافتند، هرچند دولت نيز مي توانست در اين راه به علاقه مندان براي دريافت ويزا كمك كند.
به گفته مجتبوي، دولت با حمايت بخش خصوصي، كه براي اين مسابقات فعال شده بود، مي توانست حاشيه تور جام جهاني، از جمله قيمت بالاي تور و نارضايتي از نحوه ارائه تور را فراموش كند، اما اين امر ميسر نشد.
كميسيون توريسم ورزشي قرار بود با همراهي شركت سرما يه گذاري المپيك تور بازي هاي آسيايي را برگزار كند كه بنا بر اعلام مجتبوي اين تور به دليل صادر نشدن ويزا براي علاقه مندان اجرا نشد.
سعيد مرادي، رييس انجمن گردشگري ورزشي فدراسيون ورزش هاي همگاني نيز با بيان اينكه اين انجمن مي توانست 340 تخت براي اقامت گردشگران ذخيره كند،  افزود: با بررسي كه پيش از قرارداد با طرف قطري انجام گرفت، مشخص شد دولت قطر به ايراني ها در شرايط دشواري ويزا مي دهد و اين موضوع باعث شد ما وارد اين بحث نشويم.
وي برگزاري اين مسابقات در نزديكي ايران را فرصت مناسبي براي مربيان و كارشناسان دانست و افزود: حمايت نكردن دولت و كارشكني قطري ها اين فرصت را از ما گرفت.
به گفته وي، حضور نيافتن آژانس داران نيز به دليل سود كم اين تور نبود، بلكه مشكل ويزا براي آن ها پيش بيني شده بود.]]>
</TEXT>
</DOC>
<DOC>
<DOCID>HAM2-851017-086</DOCID>
<DOCNO>HAM2-851017-086</DOCNO>
<ORIGINALFILE>/1385/851017/news/_theatre.htm</ORIGINALFILE>
<ISSUE>يكشنبه 17 دي 1385 - سال چهاردهم - شماره4177 - Jan 7, 2007</ISSUE>
<DATE calender="Western">2007-01-07</DATE>
<DATE calender="Persian">1385/10/17</DATE>
<CAT xml:lang="fa">ادب و هنر.هنر.تئاتر</CAT>
<CAT xml:lang="en">Literature and Art.Art.Theater</CAT>
<TITLE>
<![CDATA[هيچ گردشگر غيربوميبه جشنواره علي صدر نرفت]]>
</TITLE>
<TEXT>
<IMAGE>/1385/851017/news/009360.jpg</IMAGE>
<![CDATA[
 گروه شهري با وجود آن كه تاكنون بيش از چهار هزار كارت براي جشنواره زمستاني غار علي صدر توزيع شده است اما حتي يك گردشگر غيربومي نيز براي شركت در اين جشنواره به همدان نرفته است.
سيدمحمدرضا رضوي، مدير روابط عمومي شركت سياحتي غار علي صدر با بيان اين مطلب به خبرگزاري ميراث فرهنگي گفت: با آماري كه از هتل ها گرفته ايم، اين نتيجه به دست آمده كه تاكنون هيچ گردشگري با كارت جشنواره از امكانات هتل ها استفاده نكرده است.
رضوي يكي از دلايل اين يخ زدگي جشنواره را جدا از سرماي بي سابقه همدان، عدم انعكاس اخبار مربوط به اين جشنواره در صدا و سيما مي داند و مي گويد: صدا و سيما خبرهاي ما را پوشش نداد.
جشنواره زمستاني غار علي صدر از دهم تا سي ام دي ماه، با همكاري سازمان ميراث فرهنگي و مجموعه غار علي صدر و شهرداري همدان برگزار مي شود. جدا از تخفيف 50 درصدي هتل ها، بازديد نيم بها از غار علي صدر و نيز بازديد رايگان از اماكن توريستي استان همدان براي ميهمانان از مزاياي شركت در جشنواره زمستاني غار علي صدر است.]]>
</TEXT>
</DOC>
<DOC>
<DOCID>HAM2-851017-087</DOCID>
<DOCNO>HAM2-851017-087</DOCNO>
<ORIGINALFILE>/1385/851017/news/_theatre.htm</ORIGINALFILE>
<ISSUE>يكشنبه 17 دي 1385 - سال چهاردهم - شماره4177 - Jan 7, 2007</ISSUE>
<DATE calender="Western">2007-01-07</DATE>
<DATE calender="Persian">1385/10/17</DATE>
<CAT xml:lang="fa">ادب و هنر.هنر.تئاتر</CAT>
<CAT xml:lang="en">Literature and Art.Art.Theater</CAT>
<TITLE>
<![CDATA[تجمع غيرمجاز هپتاكلر در تالش]]>
</TITLE>
<TEXT>
<IMAGE>/1385/851017/news/009363.jpg</IMAGE>
<![CDATA[
گروه شهري سموم آلي پايدار با تجمع در بافتهاي موجودات زنده تا مدتها در طبيعت باقي مي مانند. اين پديده بويژه براي انسان كه از سطوح بالاي زنجيره غذايي تغذيه مي كند بسيار خطرناك است.
معاون دفتر محيط زيست دريايي سازمان حفاظت محيط زيست با اشاره به نتايج جديدترين اندازه گيري ها در خصوص آلودگي سموم آلي پايدار در بافت ماهيان خزر گفت: نتايج اين اندازه گيري ها نشان مي دهد ميزان سم هپتاكلر در منطقه تالش بيش از حد مجاز
بوده است.
مهندس صديقي در گفت وگو با ايسنا، با اشاره به پروژه اندازه گيري سموم آلي پايدار در بافت ماهيان درياي خزر افزود: بر اين اساس 7 سم بسيار مهم و خطرناك آلدرين، هپتاكلر، د.د.ت و... در 6 گونه ماهي همچون سفيد، كفال، اوزن برون، كپور و... در 12 منطقه از آستارا در غرب تا شرق درياي خزر اندازه گيري شده است.
وي تصريح كرد: نتايج اين بررسي ها كه با دقت بالايي در آزمايشگاه دفع آفات و نباتات، اندازه گيري شده است، نشان مي دهد ميزان تمامي اين سموم در بافت ماهيان خزر به جز سم هپتاكلر آن هم در هشتپر(تالش)در حد مجاز بوده و در اين منطقه نيز ميزان سم ياد شده تنها اندكي فراتر از حد استاندارد
بوده است.
به گفته معاون دفتر محيط زيست دريايي سازمان حفاظت محيط زيست، سموم اندازه گيري شده از سميت بالايي برخوردار بوده و به شدت تهديد كننده سلامت انسانها هستند.
وي تاكيد كرد: دفتر محيط زيست دريايي سازمان حفاظت محيط زيست قصد دارد با همكاري وزارت جهاد كشاورزي برنامه گسترده اي را براي كاهش بار سموم كشاورزي بخصوص سموم خطرناك و غيرمجاز ورودي به درياي خزر بزودي در سواحل شمالي كشور آغاز كند.
معاون دفتر محيط زيست دريايي سازمان حفاظت محيط زيست با اشاره به اندازه گيري فلزات سنگين در جنوب كشور به ايسنا گفت: نتايج اندازه گيري ها در هرمزگان نشان مي دهد كه ميزان فلزات سنگين در حد مجاز بوده است.
وي با اشاره به اين كه مشكل مطرح شده در جنوب و شمال كشور هم اكنون آلودگيهاي جيوه است، تاكيد كرد: گفته مي شود كه آلودگي جيوه در برخي از مناطق ساحلي خليج فارس و درياي خزر بيش از حد استاندارد است كه بدين منظور پروژه اي طراحي شده تا ميزان جيوه را در رسوب، آب و بافت ماهيان به صورت دائمي و از طريق ايستگاههاي ثابت اندازه گيري
كنيم.
معاون دفتر محيط زيست دريايي سازمان حفاظت محيط زيست با اشاره به اندازه گيري فلزات سنگين در جزيره خارك گفت: ميزان اكثر اين فلزات در حد مجاز بوده اما مشكل اصلي در جزيره خارك به دليل وجود ترمينال هاي نفتي، بارگيري و انتقال نفت استخراج شده از ميادين نفتي به جزيره، عمليات پالايش اوليه، وجود مجتمع متانول خارك، قرار داشتن پوندهاي نفتي و محلهاي ذخيره نفت موجب ايجاد آلودگي هاي نفتي و شيميايي در اين جزيره شده است به شكلي كه اندازه گيريها نشان مي دهد ميزان آلودگيهاي نفتي در اين جزيره بالاست.
وي به اندازه گيري فلزات سنگين در رودخانه مند بوشهر اشاره كرد و يادآور شد: نتايج اين بررسي ها نيز نشان مي دهد كه ميزان فلزات سنگين در اين رودخانه در حد مجاز بوده است.]]>
</TEXT>
</DOC>
<DOC>
<DOCID>HAM2-851017-088</DOCID>
<DOCNO>HAM2-851017-088</DOCNO>
<ORIGINALFILE>/1385/851017/news/_vrzsh.htm</ORIGINALFILE>
<ISSUE>يكشنبه 17 دي 1385 - سال چهاردهم - شماره4177 - Jan 7, 2007</ISSUE>
<DATE calender="Western">2007-01-07</DATE>
<DATE calender="Persian">1385/10/17</DATE>
<CAT xml:lang="fa">ورزش</CAT>
<CAT xml:lang="en">Sport</CAT>
<TITLE>
<![CDATA[ورزش در دقيقه 90]]>
</TITLE>
<TEXT>
<![CDATA[مدير ورزشي هامبورگ:
درباره  تمديد قرارداد كيا اظهار نظر نمي كنيم
ايسنا: دتمار بايرسدورفرمدير ورزشي هامبورگ درباره  عملكرد مهدي مهدوي كيا و همچنين قراردادش كه تابستان به پايان مي رسد گفت: مهدي هم يكي از آنهايي بود كه در جام جهاني بازي كرد. پس براي او هم پيدا كردن آهنگ بازي دشوار بود اما مهدوي كيا هم بهتر شد. قرارداد او هم تابستان به پايان مي رسد ولي اكنون ما بيشتر روي عملكرد و نجات هامبورگ تمركز داريم تا قرارداد بازيكنان. در حال حاضر در اين باره اظهار نظر نخواهيم كرد اما درباره قراردادش در داخل باشگاه گفت و گو خواهيم كرد.
فردا تيم ملي ايران برابر هامبورگ در دبي بازي مي كند. دتمار بايرسدورفر درباره  اين بازي گفت: ما مي خواهيم از بازي هاي دوستانه در تعطيلات براي آماده سازي استفاده كنيم. بازي با ايران يكي از اين ديدارها است.
]]>
<IMAGE>/1385/851017/news/009405.jpg</IMAGE>
<![CDATA[
همشهري ورزشي - در آخرين ديدار از هفته پانزدهم ليگ برتر فوتبال ايران تيم استقلال اهواز مقابل تيم فولاد خوزستان به پيروزي رسيد. در اين ديدار كه در ورزشگاه تختي اهواز برگزار شد تيم استقلال اين شهر با يك گل حريف خود را شكست داد.
تنها گل اين ديدار را ميلاد مي داودي در دقيقه?? براي تيم استقلال اهواز به ثمر رساند.
اين مسابقه را كه بيش از پنج هزار تماشاگر از آن ديدن كردند، مسعود مرادي، به كمك اسماعيل صفيري و علي موقلي قضاوت كرد.
كريمي: اميدوارم فولاد در ليگ برتر بماند
فارس: سرمربي تيم فوتبال استقلال اهواز گفت: از پيروزي خوشحالم اما اميدوارم فولاد با كسب نتايج لازم در نيم فصل دوم، در ليگ برتر باقي بماند.
فيروز كريمي پس از داربي اهواز اظهار داشت: امروز شاهد بازي جذابي از سوي هر دو تيم بوديم چرا كه كسب سه امتياز اهميت فراواني داشت. وي ادامه داد: فولاد براي رهايي از قعر جدول به برد در داربي نياز داشت و ما نيز براي كسب عنوان بهترين تيم شهرستاني در نيم فصل اول و قرار گرفتن در رتبه چهارم جدول تنها به پيروزي مي انديشيديم. كريمي بااشاره به وضعيت فولاد تصريح كرد: بي شك جايگاه فولاد در قعر جدول نيست. اميدوارم اين تيم در نيم فصل دوم با كسب نتايج لازم بار ديگر به روزهاي اوج خود بازگشته و در ليگ برتر باقي بماند.
ويسي: اين شكست اميدواركننده بود
فارس: سرمربي تيم فولاد گفت بازيكنان عملكرد قابل قبولي داشته و ما را به آينده اميدوار كردند. عبداله ويسي پس از شكست مقابل استقلال اهواز گفت: بازيكنان فولاد بازي بسيار خوبي مقابل حريف انجام داده و از همه آنها راضي ام. ما بسيار بهتر از استقلال اهواز بازي كرديم و تنها روي يك اتفاق دروازه خود را باز شده ديديم. شك ندارم كه در آينده اوضاع به سود ما تغيير خواهد كرد. ويسي تصريح كرد: با اتمام نيم فصل اول خود را براي بازي هاي جام حذفي آماده مي كنيم ضمن اينكه قصد داريم در نيم فصل دوم با كسب نتايج لازم از قعر جدول فاصله بگيريم.]]>
</TEXT>
</DOC>
<DOC>
<DOCID>HAM2-851017-089</DOCID>
<DOCNO>HAM2-851017-089</DOCNO>
<ORIGINALFILE>/1385/851017/world/_asib.htm</ORIGINALFILE>
<ISSUE>يكشنبه 17 دي 1385</ISSUE>
<DATE calender="Western">2007-01-07</DATE>
<DATE calender="Persian">1385/10/17</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[راهبرد اصلي مديران موفق
حفظ كاركنان توانمند]]>
</TITLE>
<TEXT>
<IMAGE>/1385/851017/world/008721.jpg</IMAGE>
<![CDATA[
افشين فتح اللهي
منابع انساني در سازمان هايي كه به دورانديشي شهره اند از جايگاه رفيعي برخوردار است. در انديشه مديران اين سازمانها، نيروي انساني، دارايي راهبردي سازمان محسوب مي شود و از اين رو، توجه مديريت را سخت به خود معطوف كرده است. ديدگاه مديران اين نوع سازمانها كه آينده را نيز از آن خود ساخته اند، نسبت به مخارج امور كاركنان، ديدگاه هزينه اي نيست، بلكه سرمايه اي و آن هم از نوع سرمايه گذاري راهبردي است. بنابراين مي توان انتظار داشت كاركنان اينگونه سازمانها براي حركتهاي خلاق و دانش محور پرورش يابند. اين مقاله تلاش دارد كه با طرح برخي ديدگاه هاي ماتسوشيتا، بنيانگذار و رهبر برجسته صنايع الكترونيك ماتسوشيتا و كيم وو چونگ مدير شركت دوو، نگرش هايي در مورد راهبرد توسعه منابع انساني پيش روي مديران ايراني قرار دهد.(1)
قبل از ورود به بحث لازم است نگاهي كوتاه به مفهوم راهبرد و توسعه در مقوله مديريت بيفكنيم. به اجماع و از روي مسامحه، به مجموعه تصميمات آينده ساز و حتي المقدور مانع از وقوع رويدادهاي نامطلوب آتي، راهبرد اطلاق مي گردد. به بياني ديگر راهبرد، مجموعه تصميماتي است كه اگر بدنه مديريتي سازمان به درستي آنها را اتخاذ نكند، براي دوره اي طولاني، آينده شركت با مخاطره مواجه مي شود، به طوري كه خروج از آن وضعيت اسفناك براي سازمان به سادگي مقدور نخواهد بود.
مفهوم توسعه در قلمرو مديريت منابع انساني به معني آموزش و پرورش همزمان منابع انساني است. مقصود از پرورش، آماده سازي پرسنل به گونه اي است كه سازمان را جزيي از وجود خود تلقي كنند و با تمام وجود در خدمت سازمان باشند تا نتايج فرآيندهاي سازماني مبتني بر محصولات دلساخته، شود. يعني تظاهر به كار رنگ ببازد و فعاليت هاي واقعي جايگزين آنها شود. با اين حال، راهبرد توسعه منابع انساني عبارت است از مجموعه تصميماتي كه در حوزه جذب كاركنان، كيفيت پرداخت ها، ترفيع كاركنان، كيفيت عملكرد و امور بازنشستگي بوسيله مديريت منابع انساني اتخاذ مي شود. سازماني داراي راهبرد توسعه منابع انساني است كه علاوه بر جذب بهترين كاركنان، قادر به حفظ آنها نيز باشد. مجله فورچون يكي از شاخص هاي ارزيابي عملكرد شركتها را، توانايي حفظ كاركنان توانمند مي داند.
مديران ژرف انديش به خوبي مي دانند كه سازمان يعني جمعي از كاركنان و بدون آن، سازمان وجود خارجي پيدا نمي كند. بنابراين حتي اگر بهترين راهبردهاي توليد، بازاريابي و مالي در سازمان به كار رود، ولي سازمان، فاقد راهبرد توسعه منابع انساني باشد، اين سازمان فقط در كوتاه مدت دوام مي آورد و در بلندمدت راه به جايي نمي برد. اگر سازمان فاقد راهبرد توسعه منابع انساني صحيح، در معرض غلتيدن به ورطه نابرابري ها قرار مي گيرد، كاركنان به جاي اينكه به بهبود كار در سازمان خود بينديشند، از امكانات آن(تلفن و فكس و...)براي جستجوي شغلي ديگر استفاده مي كنند و انگيزه هاي كاري رو به زوال مي گرايد و سازماني كه در آن انگيزه ها رو به افول باشد در واقع خود سازمان رو به افول است، چون چنان كه گفته شد سازمان بدون كاركنان معنايي ندارد. مديران منابع انساني سازمانها، در جهت سازمان دهي به راهبرد منابع انساني، در قالب اقدام مثبت بايد در قبال حركت هايي كه برابري را در سازمان به هم مي ريزد، موضع گيري سختي از خود نشان بدهند. متاسفانه در اكثر سازمان هاي ايراني نه تنها چنين موضع گيري هايي مشاهده نمي شود، بلكه كار مديران منابع انساني صرفا به تنظيم قراردادهاي پرداخت حقوق و دستمزد محدود شده است. روالي كه در دهه 1920 در عصر مديريت سنتي در غرب حاكم بود. اين در حالي است كه حوزه تصميمات راهبردي منابع انساني در عصر پسا مدرن به شدت گسترش يافته است. براي مثال در برخي از شركتهاي آمريكايي و اروپايي، با استفاده از ابزار بيوريتمولوژي، وضعيت فيزيكي، احساسي و روحي - رواني كاركنان از طريق واحد توسعه منابع انساني پيش بيني و براي روزهايي كه احتمالا كارمندان از وضعيت مناسبت فيزيكي، روحي و احساسي برخوردار نباشند، بدون اطلاع آنها، مرخصي(با حقوق)صادر مي شود تا كاركنان در منزل به استراحت بپردازند. اين يعني ارج نهادن به بزرگترين دارايي سازمان.
با توضيحات اخير، مشخص مي شود كه حوزه وظايف منابع انساني، در سازمان ها بسيار گسترده است. اما در سازمان هاي ايراني، واحدهاي منابع انساني كه اسم بزرگترين دارايي و عصاره سازمان(انسان)را يدك مي كشند، تقريبا جز واحدهاي منفعل سازمان محسوب مي شوند. بنابراين تحولي اساسي در اين واحدها اجتناب ناپذير است و مادام كه راهبرد توسعه منابع انساني به صورت كارآمد در سازمانهاي ايراني و بويژه سامانه عادلانه پرداختها(چيزي كه ديويس نظريه پردازد مديريت نيز بارها بر آن تاكيد كرده است)فعال نشود، انتظار افزايش بهره وري با مباحثي چون شش سيگما،tqm.... راه به جايي نخواهد برد.
البته اين نكته اساسي را نبايد از نظر دور نگه داشت كه مديريت منابع انساني سازمان، منصوب مديريت عالي سازمان است و انديشه رهبر اصلي سازمان در تمام تصميمات راهبردي سازمان سايه مي افكند و تا زماني كه انديشه رهبر سازمان تحول گرا نباشد، مديريت منابع انساني سازمان نمي تواند تحولي ايجاد كند. از اين رو، سازمان هاي ايراني نيازمند رهبراني خدمتگزار و تحول خواه در تمام حوزه هاي سازماني و خصوصا خواهان تحول در حوزه منابع انساني(موتور محركه سازمان)است تا بتوانند سازمانها را از اين رخوت و ركود كاري نجات دهند.
ماتسوشيتا، مدير و بنيانگذار شركت ماتسوشيتا الكترونيك كه محصولات برقي آن از شهرت جهاني برخوردار است در طول عمر مفيد و طولاني اش، تمام تلاش خود را صرف توليد كالاهاي با كيفيت متنوع و ارزان كرد تا بتوان ژاپني هاي فقير هموطنش را كه بعد از جنگ جهاني دوم در زباله هاي خيابان به دنبال غذا مي گشتند، از اسارت و دست و پا زدن در نيازهاي اوليه مادي برهاند و در اين مسير اعتقادات مذهبي اش، ايمان به خلاقيت و نيروي آفرينشي كه خداوند در همه انسانها به وديعه گذارده است و رسالتي كه در نجات مردم كشورش از طريق توليد كالاهاي با كيفيت و ارزان قيمت بر عهده گرفته بود باعث شد تا در اين امر موفق شود. او كه خود را عامي و كم سواد در مديريت مي داند و مديريت و شيوه هاي نظري و اجرايي خود را در 45 كتاب به جهانيان ارائه كرده است، آنها را حاصل كشف و شهودهاي زندگي و سير و سلوك كاري خود مي داند. بزرگترين هنر او انتقال اين انديشه ها به مديران و كاركنان زيرنظر خود و همدل كردن آنان با خود است. او در يكي از يادداشت هاي خود درباره انتقال فلسفه كاري خويش به همكارانش مي نويسد: آن اوايلي كه بعد از جنگ داشتيم رشد مي كرديم، روزي مديران من آمدند و ساختن نوعي بخاري برقي را به من توصيه كردند، آنها مي گفتند كه تقاضا زياد است و تنها يك شركت خارجي وارداتي و چند توليدي داخلي، آن را عرضه مي كند. من از آنها پرسيدم اين بخاري در بازار چقدر قيمت دارد؟ گفتند 14 ين. پرسيدم حقوق يك معلم در ژاپن چقدر است؟ گفتند 21 ين. گفتم ماتسوشيتا هرگز بخاري را كه يك معلم ژاپني نتواند بخرد توليد نخواهد كرد. اگر واقعا دلتان مي خواهد اين بخاري را توليد كنيد برويد و قيمت تمام شده آن را به 6 تا 7 ين برسانيد تا مصرف كننده بتواند آن را 8 تا 9 ين خريداري كند. اين فلسفه كاري من است، توليد ارزان براي همه مردم ژاپن. آنها انگيزه مند شدند اين كار را كردند و اين آغاز راه موفقيت بود. بنابراين تحول سازمانها در گرو انديشه رهبران خدمتگزار است.
وي در بخشي از يادداشت هاي خود مي نويسد كه ماتسوشيتا قبل از آنكه لوازم برقي بسازد، انسان مي سازد و تاكيد مي كند كه بزرگترين منبع ما در سازمان، منابع انساني ما است. همين نگاه به منابع انساني موجب مي شود كه وقتي شركت ماتسوشيتا الكترونيك، با شرايط نامناسب مالي مواجه مي شود، به جاي اينكه از حقوق و مزاياي پرسنل كم شود، از حقوق و مزاياي مديران سازمان كاسته مي شود و زماني كه قرار بود پاداشي پرداخت شود اين پاداش از رده پايين سازمان شروع مي شد تا انگيزه كاري كاركنان مضاعف گردد. همين وضعيت را در شركت سوني و انديشه مدير تحول آفرين آن(آكيو موريتا)نيز مي توان ديد.
اما اين وضعيت در كشور ما گاهي كاملاً برعكس اتفاق مي افتد به گونه اي كه تقريبا در اكثر سازمانهاي ايراني، مديران تازه وارد، در بدو ورود به سازمان به جاي شناسايي فرصت هاي رشد و سرمايه گذاري، سعي در كاهش حقوق و مزاياي پرسنلي و براي تحقق اصل پاركينسون در مديريت، به تعداد مديران زير مجموعه خود مي افزايند. جالب است همين مديران وقتي از عدم كارايي سازمانشان سوال مي شود، آن را به نبود فرهنگ كاري در ميان كاركنان نسبت مي دهند، آنان فراموش مي كنند كه يكي از وظايف اصلي مديران توسعه فرهنگ كاري در سازمان است و اصولا در مورد سازماني كه فرهنگ كاري ندارد، اولين فردي كه بايد بازخواست شود، مديريت سازمان است. بايد اذعان داشت كه واژه فرهنگ تبديل به بلاگردان مديراني شده است تا ناكارآمدي هاي خودشان را به نبود فرهنگ نسبت دهند. حتي يكي از مسئولان يكي از شركت هاي خودروسازي، دليل شعله ور شدن يكي از خودروهاي توليدي را به نبود فرهنگ صحيح استفاده از خودرو و دستكاري آن از سوي مصرف  كنندگان نسبت مي دهد. البته شكي نيست كه مشكلات فرهنگي در كشور وجود دارد اما نبايد مديران(چه در سطح خرد و چه در سطح كلان كشور)از اين واژه، براي سرپوش نهادن بر ناكارآمدي هاي خود استفاده كنند.
كيم وو چونگ مدير شركت دوو در كتاب سنگفرش هر خيابان از طلاست مي گويد: مردمي كه آرزو و هدف دارند فقر نمي شناسند، زيرا شخص به اندازه هدف هايش ثروتمند است. وي مي گويد شما به فلسفه زندگي نياز داريد. فلسفه خود او، خوش بيني، تلاش براي كسب فضيلت و احساس وطن دوستي براي رشد و سعادت كشورش، كره، بوده است.
بنابراين سازمان نيز به اندازه هدف هايش ثروتمند است اما هدفهايي كه صرفا پشت درهاي بسته پي گرفته نمي شود، بلكه كاركنان و مديران در كنار هم در فلسفه وجودي سازمان، آرمان مشتركي را دنبال مي كنند. به اين معني كه كاركنان نيز از اهداف سازمان به اندازه مديران مطلع هستند. چيزي كه در اكثر سازمانهاي ايراني اتفاق نمي افتد و خيلي از مديران، اطلاعات و رويدادهاي شركت را در اختيار كاركنان قرار نمي دهند. حتي در برخي موارد، وضعيت منابع انساني در سازمان آنچنان رو به وخامت مي رود كه علي رغم تمايل مديران براي تسهيم اطلاعات، انگيزه اي براي دانستن بين كاركنان به چشم نمي خورد.
كوتاه سخن اينكه، يك ريشه اصلي تمام معضلات و مشكلات سازمانهاي ما(چه دولتي و چه غيردولتي)فقدان راهبرد صحيح توسعه منابع انساني است كه اين منجر به نابرابري و بي عدالتي در محيط هاي كاري شده است. بر مديران است تا با الهام گرفتن از آموزه هاي مديريتي دين مبين اسلام و يا حداقل با الهام گرفتن از مديران غيرمسلمان(همچون ماتسوشيتا و...)، از طريق ارج نهادن به ارزشمندترين دارايي سازمان(كاركنان)راه اعتلاي كشور را به مراتب بيش از گذشته، سرلوحه برنامه هاي خود قرار دهند و مطمئن باشند، مادام كه سازمان راهبردي درست براي توسعه منابع انساني اتخاذ نكند و كاركنان سازمان را بي دليل ناراضي نگه دارد، عملي  كردن برنامه هاي پرزرق و برق همچون شش سيگما، efqm و از همه مهمتر تحقق سند چشم انداز 20 ساله جمهوري اسلامي ايران، با هدف افزايش بهره وري در اقتصاد كشور، رويايي بيش نخواهد بود.
(1)برخي از مطالب مربوط به ماتسوشيتا و كيم ووچونگ از كتاب نقش دل در مديريت مرحوم دكتر كاشاني عضو هيأت علمي سازمان مديريت صنعتي اقتباس شده است.]]>
</TEXT>
</DOC>
<DOC>
<DOCID>HAM2-851017-090</DOCID>
<DOCNO>HAM2-851017-090</DOCNO>
<ORIGINALFILE>/1385/851017/world/_asib.htm</ORIGINALFILE>
<ISSUE>يكشنبه 17 دي 1385</ISSUE>
<DATE calender="Western">2007-01-07</DATE>
<DATE calender="Persian">1385/10/17</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[نسبت به سال گذشته صورت گرفت
رشد 8 درصدي مقرري بگيران بيمه بيكاري]]>
</TITLE>
<TEXT>
<![CDATA[گروه اجتماعي- در طول هفت ماهه نخست سال جاري بيش از 200هزار بيكار در كل كشور از مزاياي مقرري بيمه بيكاري بهره مند شدند كه اين رقم نسبت به مدت مشابه در سال گذشته 8 درصد رشد داشته است.
به گزارش سايت رسمي سازمان تامين اجتماعي، احمد پايور، رئيس اداره بيمه بيكاري و تعهدات كوتاه مدت اداره كل امور فني بيمه شدگان سازمان تامين اجتماعي گفت: در حال حاضر 143هزار نفر از مقرري بيمه بيكاري استفاده مي كنند كه اين تعداد نسبت به مدت مشابه در سال گذشته 5/15درصد رشد داشته است. رئيس اداره تعهدات كوتاه مدت سازمان تامين اجتماعي، افزود: در بودجه سال 85 مبلغ سه هزار و476 ميليارد ريال وصولي صندوق بيمه بيكاري پيش بيني و مصوب شده است كه با توجه به روند هفت ماهه نخست سال جاري برآورد مي شود مازاد اين رقم وصول شود. به گفته وي وصولي هفت ماهه نخست سال جاري نسبت به مدت مشابه در سال گذشته 27 درصد افزايش داشته است. با اين وجود براساس برآوردهاي صورت گرفته هزينه صندوق بيمه بيكاري تا پايان سال 85 به سه هزار و860 ميليارد ريال خواهد رسيد كه در اين صورت تا پايان سال اين صندوق با حدود 400ميليارد ريال كسري مواجه خواهد شد، همچنين بررسي وضعيت اين صندوق طي سالهاي 84 و85 بيانگر اين است كه هزينه ها در مدت هفت ماهه اول سال جاري نسبت به مدت مشابه در سال گذشته 22 درصد افزايش يافته است.]]>
</TEXT>
</DOC>
<DOC>
<DOCID>HAM2-851017-091</DOCID>
<DOCNO>HAM2-851017-091</DOCNO>
<ORIGINALFILE>/1385/851017/world/_asib.htm</ORIGINALFILE>
<ISSUE>يكشنبه 17 دي 1385</ISSUE>
<DATE calender="Western">2007-01-07</DATE>
<DATE calender="Persian">1385/10/17</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[جدول اعداد(سودوكو)258]]>
</TITLE>
<TEXT>
<IMAGE>/1385/851017/world/008742.jpg</IMAGE>
<![CDATA[
اعداد 1 تا 9 را در هر يك از سطرها و ستون ها و مربع هاي كوچك 3 در 3 طوري قرار دهيد كه فقط يك بار نوشته شود. پاسخ جدول را فردا در روزنامه ملاحظه خواهيد كرد.]]>
</TEXT>
</DOC>
<DOC>
<DOCID>HAM2-851017-092</DOCID>
<DOCNO>HAM2-851017-092</DOCNO>
<ORIGINALFILE>/1385/851017/world/_asib.htm</ORIGINALFILE>
<ISSUE>يكشنبه 17 دي 1385</ISSUE>
<DATE calender="Western">2007-01-07</DATE>
<DATE calender="Persian">1385/10/17</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[دريچه
بردن كار از اداره به خانه]]>
</TITLE>
<TEXT>
<IMAGE>/1385/851017/world/008718.jpg</IMAGE>
<![CDATA[
آرش سيواني
هوا كم كم داشت تاريك مي شد، در اداره پشت ميزش نشسته بود و در حال اتمام كارهاي روزمره و عقب مانده خودش بود.
زنگ تلفن همراهش او را به خود آورد. صدايي از آن طرف خط مي گفت: مي دوني ساعت چنده؟ نمي خواي بياي خونه؟ تلفن را قطع و سريعاً پله هاي اداره را به سمت پاركينگ طي مي كند. پس از گذراندن مسافتي در ميان ترافيك شهر بالاخره به خانه رسيد. در طول مسير مرتباً به كارهاي عقب افتاده و روزمره خود فكر مي كرد و در منزل نيز مدام در فكر انجام كارهاي اداري خود غوطه ور بود.
چقدر كار عبث و بيهوده اي است كه انسان آنچنان بر مغز خود فشار آورد كه در اثر خستگي مفرط مغز از كاركردن سرپيچي و قواي ذهني فرسوده اش به طغيان سربردارد، به طوري كه هر كاري را كه انجام مي دهد فاقد نيرو و قدرت مي شود و يا آدمي موقعي كه ماشين فكرش نظم خود را از دست داده و در مغز خسته و دستگاه عصبي اش آثاري از خستگي مفرط ديده مي شود باز به كار ادامه بدهد، حفظ و نگهداري افكار خسته و تصوير خسته در ذهن خود پس از اينكه كار خود را شب هنگام ترك مي كنيد به كارايي صدمه مي زند، همان طور كه لباس خود را عوض مي كنيد ذهن خود را نيز تازه و خرم نگه بداريد. شما براي آماده شدن جهت كار روز بعد و سرحال و شاداب بودن بايد خوش بگذرانيد و اين خوشي را نيز در خانواده خود بجوييد و چنانچه شما تشويش ها و نگراني هاي اداري را با خود حمل كنيد و همراه با آنها وارد ناراحتي هاي مختص به منزل شويد، قادر نخواهيد بود خوشي و شادابي را براي روز بعد كاري كسب نماييد.
خانه اينگونه از افراد، ديگر يك خانه نيست زيرا به محض اينكه وارد خانه مي شوند شروع به فكر و طرح ريزي درباره برنامه هاي ديگر براي دادوستد بيشتر و پيداكردن راه هاي تازه ديگر براي پول درآوردن مي كنند. كسب درآمد خوب و لذت بخش است ولي تا جايي كه تبديل به يك جنون نشده و تا جايي كه توانايي بالا نگه داشتن سر خود را نداشته باشيم پيش نرود و اگر به جاي استراحت و تفريح فوراً به خاطر كسب درآمد بيشتر و بالاتر سرگرم كار شويم، قطعاً به طور دائم در حال خستگي، كوفتگي و گرفتگي به سر خواهيم برد. همسر مهرباني تعريف مي كرد: به ياد مي آورم شب پشت شب، ساعت ها بعد از نيمه شب مي نشست و روي دفاتر خود خم مي شد، مشغول فكركردن و ريختن طرح و برنامه و سيگار كشيدن بود. من صداي سرفه پرخراش او را مي شنيدم و از او با التماس تقاضا مي كردم از كار دست برداشته و به رختخواب برود تا سلامتي خود را نجات بدهد ولي او سرسختانه به لجبازي مي پرداخت. اوقاتي مي رسيد كه او بدون هيچ گونه تعارف به اطلاع من مي رساند كه التماس هاي من بي فايده است. اگرچه احتمال دارد دارايي اينگونه از افراد تا حد بسيار زيادي افزايش پيدا كند، ولي مسلماً از زندگي، خانواده و خوشبختي درون خانه محروم خواهند شد. زن و فرزندان شخص براي اين فرد بيگانه خواهند بود و هيچ وقت فرصت پيدا نخواهد كرد از اوقات فراغت خود لذت ببرد زيرا هميشه سرگرم فكركردن، طرح ريختن و كاركردن خواهد بود تا اينكه سرانجام اجل فرا رسد و عمرش به پايان برسد. توصيه هايي را مي توان براي اينگونه افراد داشت و عمل به اين موارد به عهده خود شخص خواهد بود.
بهتر است موقعي كه دفتر كار خود را ترك مي كنيد، كارهاي خود و تمام ناراحتي هاي دروني خود را نيز ترك كرده و فراموش كنيد و آنها را با خود به خانه نبريد. نگراني ها و ناراحتي هاي خود را به محلي كه در آن به تفريح و تفرج مي پردازيد، نبريد چرا كه در غير اين صورت چندان نفعي و يا هيچ نفعي از آن نخواهيد برد.
چه فايده اي دارد انسان كار روزانه خود را كه انجام گرفته، دوباره انجام دهد و فكر خود را در مورد آنها مشغول كند و از اينكه كارهاي عقب مانده و يا كارهاي مختلفي را انجام نداده اظهار پشيماني كند و يا در مورد اموري كه بايد انجام دهد پيش بيني هاي بي مورد انجام دهد. وقتي كه كار روزانه خود را به پايان رسانديد، رهايش كنيد و به ياد داشته باشيد يك روز كاري با فرا رسيدن شب به پايان رسيده. يقين داشته باشيد در حالي كه كارهاي خود را به انجام مي رسانيد بهترين سعي و كوشش خود را انجام داده ايد. رضايت خود را از كار ديروزتان حاصل كنيد، در اين صورت ديگر نيازي به آن نخواهد بود كه درباره اش نگران باشيد و در هنگام شب اظهار پشيماني كنيد.
برخي، انرژي خود را با راه دادن تشويش و نگراني به خود و ناراحت بودن درباره گذشته و اشتباهات و خطاهاي خود كه غالباً آنها را به انجام كار به نحو خوب و رضايتبخش، عاجز و ناتوان تلف مي كنند،كم نيستند.
عادت نگاه كردن به پشت سر، كشنده كارايي است، همچنان كه عادت زياد نگريستن به آينده زيان آور است. امروز روزي است كه در اختيار ماست. امروز را صرف زندگي كنيد و خود را از آن خلاص نماييد. وقتي شما در حالي كه جسماً و روحاً خسته ايد هنگامي كه به خانه خود مي رسيد بگوييد: اينجا مركز كسب نيرو و قدرت من است. اينجاست كه من قدرت توانايي و انرژي خود را براي فردا به چنگ مي آورم. در اينجاست كه من زندگي نو و جرأت نو به دست مي آورم. من نمي توانم اجازه بدهم در ايستگاهي كه بايد كسب نيرو كنم انرژي ام تمام بشود. در اينجاست كه ايده آل هاي من از نو صيقل زده شده و بلندپروازي هايم اصلاح مي گردد. در اينجاست كه اعتماد به نفس خود را مجدداً به دست مي آورم و اطمينان به خود حاصل مي كنم كه براي كار فردا آمادگي كامل دارم.
هنگامي كه ميز اداره و يا دفتر كار خود را در هنگام شب به طرف خانه هل مي دهيد نتيجه اش اين است كه يك مقدار زياد از انرژي گرانبهاي خود را كه مي توانيد صرف كارهاي باارزش بنماييد، از خود خارج مي سازيد و اين مقدار انرژي است كه فردا كم خواهيد آورد. چنانچه خود را خسته كنيد در زماني كه بايد استراحت و تفريح كنيد و بايد با خانواده و دوستان خود خوش باشيد و يا حتي اگر كار خود را با خود به بستر خواب ببريد تا شما را آزار دهد و نگرانتان سازد، در اين صورت صبح كه از خواب برمي خيزيد به جاي اينكه صددرصد فردي توانا و نيرومند و لايق و مشتاق به انجام كار روزانه خود باشيد، شخصي خواهيد بود كه از نظر روحي و رواني خسته هستيد و فقط 50درصد آماده براي كار است!
همين امشب هنگامي كه به خانه خود مي رويد، استراحت كنيد و انرژي گرانبهاي خود را تلف نكنيد. با مرور كردن كار روز و يا غصه خوردن درباره گذشته و فكر كردن درباره اينكه ممكن بود يك عمل ديگري و يا يك كار ديگري انجام مي گرفت و نتيجه آن بهتر از اين مي شد، خود را خسته تر نكنيد. وقتي كه به چنين كاري دست مي زنيد شما در واقع انرژي گرانبهاي بيشتر و وقت گرانبهاي بيشتري به مصرف مي رسانيد. چه فايده اي از اين كار عايدتان مي گردد؟! اگر مي خواهيد اعصابتان صدمه نبيند و در 40سالگي پير و شكسته نشويد، از همين امشب شروع كنيد. تلفن همراه خود را از بدو ورود به منزل خاموش و افكار خود را جز به خانواده خود، به هيچ چيز ديگري معطوف ننماييد.]]>
</TEXT>
</DOC>
<DOC>
<DOCID>HAM2-851017-093</DOCID>
<DOCNO>HAM2-851017-093</DOCNO>
<ORIGINALFILE>/1385/851017/world/_econw.htm</ORIGINALFILE>
<ISSUE>يكشنبه 17 دي 1385</ISSUE>
<DATE calender="Western">2007-01-07</DATE>
<DATE calender="Persian">1385/10/17</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[توليد آبزيان؛ آلودگي ها و برنامه ها]]>
</TITLE>
<TEXT>
<IMAGE>/1385/851017/world/008724.jpg</IMAGE>
<![CDATA[
فرحناز هاشمي
وجود سواحل طولاني در شمال و جنوب كشور، برخورداري از 440 هزار منابع آبي خرد و كلان و راه آب هاي آزاد جهان شرايط مناسبي براي دستيابي به زيستگاه ها و توليد آبزيان فراهم كرده است.
براساس گزارش ها سال گذشته 522 هزار تن آبزي در كشور توليد شد كه از اين ميزان 75 درصد يعني 389 هزار تن از طريق صيد و مابقي از طريق آبزي پروري به دست آمد.
اين ميزان توليد هر چند رشد 3/7 درصدي را نسبت به پيش بيني توليد 487 هزار تن آبزي در برنامه اول چهارم توسعه نشان مي دهد، اما با اين حال استحصال آبزيان از آب هاي شمال و جنوب با مشكلات و چالش هايي روبه رو است كه از آن جمله مي توان به كاهش ذخاير آبزيان اشاره كرد.
آنچه كه مدتي است ذهن مسئولان را به خود مشغول كرده و زنگ خطر آن به صدا در آمده است كاهش شديد تكثير طبيعي ماهيان دريايي است. بخشي از اين كاهش در درياي خزر به وضعيت رودخانه ها باز مي گردد. درياي خزر صيدگاه سه نوع ماهي اقتصادي استخواني، غضروفي يا خاوياري و كيلكا است.
به گفته مهندس سيد محمد مجابي معاون صيد و بنادر ماهيگيري سازمان شيلات ايران به  جز كيلكا و يك گونه از ماهيان استخواني، مابقي ماهيان استحصالي براي تكثير طبيعي و تخم ريزي به رودخانه ها مهاجرت مي كنند. اين در حالي است كه برداشت بي رويه شن و ماسه، ورود فاضلاب و انواع آلاينده هاي شهري، صنعتي و كشاورزي همچنين احداث آب بندها و آبگيرها بدون در نظر گرفتن آبرو براي ماهيان كوچك و صيد بي رويه در رودخانه ها موجب كاهش تكثير طبيعي آنها شده است.اما مسايل مربوط به كاهش ذخاير ماهيان تنها به وضعيت رودخانه ها محدود نمي شود. صيد غيرمجاز ماهيان استخواني و بخصوص خاوياري از درياي خزر بر دامنه بحران افزوده است.
در حال حاضر شش گونه ماهي خاوياري در درياي خزر زندگي مي كنند كه عبارتند از تاس ماهي ايراني، تاس ماهي روسي، فيل ماهي، ازون برون، شيب و استرلياد. با وجود آن كه صيد ماهيان خاوياري در اختيار دولت است، اما ارزش اقتصادي آن سال هاست كه صيادان غيرمجاز را متوجه خود ساخته است. به طوري كه گفته مي شود از يك ماهي خاوياري بيش از ده ميليون تومان خاويار به دست مي آيد. علاوه براين، بچه ماهي هاي خاوياري كه با هدف بازسازي ذخاير در دريا رها مي شوند به صورت ميليوني قاچاق مي شوند. به هر حال برخي ميزان صيد غيرمجاز ماهيان خاوياري را برابر با صيد دولتي و عده اي بيش از سهم دولت برآورد مي كنند.از سوي ديگر، آمارها از كاهش 5/16 درصدي صيد ماهيان خاوياري به دليل كاهش ذخاير دريايي خبر مي دهد به طوري كه كل ميزان خاويار اعم از مجاز و غيرمجاز و گوشت ماهيان خاوياري در سال 83، 500 تن بوده و اكنون به 416 تن رسيده است.
البته صيد غيرمجاز ماهيان خاوياري تنها در ايران صورت نمي گيرد. پس از فروپاشي شوروي سابق در چهار كشور حاشيه اي درياي خزر يعني آذربايجان، روسيه، قزاقستان و تركمنستان به دلايل اقتصادي و اجتماعي، صيد قاچاق ماهيان خاوياري شدت يافته است و متخصصان شيلات هشدار داده اند چنانچه وضعيت صيد غيرمجاز ماهيان خاوياري درياي خزر ادامه يابد تا 15 سال آينده، خاويار درياي خزر به صفر مي رسد.
ذخاير ماهيان آب هاي جنوب كشور نيز با معضلاتي مشابه، در معرض خطر انقراض قرار گرفته است. ميرسليمان حسيني مديرعامل اتحاديه سراسري تعاوني هاي صيادي ايران در اين باره مي گويد: حفاري هاي نفتي، رفت و آمد نفتكش ها، فعاليت هاي پتروشيمي و صدور مجوزهاي صيد بيش از حد به شناورها و كشتي ها و صيد غيرمجاز موجب آلودگي آب و كاهش ذخاير ماهيان سواحل خليج فارس شده است. وي با بيان اين كه برداشت آبزيان از آب هاي شمال و جنوب كشور متناسب با ذخاير موجود صورت نمي گيرد اظهار مي دارد: سازمان شيلات طي 15 سال اخير تحت فشار برخي صيادان، مجوز صيد را بي حساب صادر كرده است كه تعدادي از اين مجوزها بايد باطل شود تا دريا فرصت بازسازي ذخاير خود را پيدا كند.
رسول غريبي عضو هيأت مديره اتحاديه تعاوني صيادي استان بوشهر در مورد صيد غيرمجاز آبزيان ابراز مي دارد: متأسفانه بعضي از صيادان به شيوه صيد كف روب كه در دنيا ممنوع و به خاطر تخريب زياد آبزيان به صيد نفرين شده معروف شده است مشغولند. وي در خصوص صيد غيرمجاز توسط صيادان غيرايراني اعم از عراقي، كويتي و عربستاني در حريم آب هاي سواحل جنوبي ايران مي گويد: اين صيادان در حريم آب هاي ايران صيد غيرمجاز انجام مي دهند و در مقابل صيادان ما هم در قلمرو آب هاي آنها صيد مي كنند اما به ميزان كمتر.
به گفته غريبي هر سال بين 20 تا 25 فروند لنج صيادي از صيادان غيرايراني كه اغلب عراقي هستند در آب هاي سواحل بوشهر توسط يگان هاي محافظت منابع آبزيان شيلات بوشهر و واحد مرزباني دريايي توقيف و روانه دادگاه شده به جرايم نقدي و... محكوم مي شوند.وي كاهش ذخاير آبزيان آب هاي جنوب كشور را نگران كننده توصيف مي كند و عملكرد مديريت سازمان شيلات را در خصوص بازسازي ذخاير آبزيان مورد انتقاد قرار داده، اظهار مي دارد: به رغم آن كه در درياي خزر سالانه هزينه هاي زيادي براي بازسازي ذخاير صرف مي شود، اما كمتر توجهي به بازسازي ذخاير آبزيان آب هاي جنوب مي شود و در سال گذشته براي نخستين بار در اين زمينه اقدام شده است.
چرا صيد غيرمجاز؟
بيكاري هاي فصلي و مشكلات معيشتي مهم ترين علل صيد غيرمجاز در آب هاي شمال و جنوب كشور محسوب مي شود.
صيادان تقريباً شش ماه از سال به صيد مي پردازند و شش ماه بيكارند. بنابر اين درآمد حاصل از زحمات شش ماهه آنها تأمين كننده مخارج زندگي شان در طول سال نمي باشد. عضو هيأت مديره اتحاديه تعاوني صيادي استان بوشهر مي گويد: در دنيا از طريق مديريت خوب، اشتغال هاي ساحلي و جنبي ايجاد مي كنند تا صيادان دچار بيكاري هاي فصلي نشوند در حالي كه در ايران براي اين موضوع برنامه ريزي نشده است.
مديرعامل اتحاديه سراسري تعاوني هاي صيادي ايران نيز در اين باره ابراز مي دارد: پيش از انقلاب، شناورهاي صيادي مجوز صيد و باربري داشتند و علاوه بر صيد به كار حمل و نقل كالا به كشورهاي حاشيه خليج فارس مشغول بودند، اما امروزه شناورها فقط مجوز صيد دريافت مي كنند. حسيني معتقد است با صدور مجوز باربري براي شناورهاي صيادي مي توان براي دو تا سه ماه در سال بخشي از بيكاري صيادان را جبران كرد.
يكي ديگر از عوامل تشديدكننده صيد غيرمجاز آبزيان، ضعف در محافظت از دريا و منابع آبي به رغم وجود يگان هاي حفاظتي متعدد در سواحل  آب هاي شمال و جنوب ايران است.
معاون صيد و بنادر ماهيگيري سازمان شيلات ايران، كمبود نيرو و امكانات را در اين زمينه دخيل مي داند. اتحاديه هاي صيادي مضاف براين در تباني بعضي نيروهاي حفاظتي با صيادان غيرمجاز سخن مي گويند، تا جايي كه عضو هيأت مديره اتحاديه تعاوني صيادي استان بوشهر علت صيد غيرمجاز صيادان غير ايراني در حريم آب هاي سواحل جنوبي ايران را نتيجه همدستي برخي از نيروهاي حفاظتي با متخلفان برمي شمارد و ابراز مي دارد: صيادان غير ايراني در كنار صيادان غيرمجاز ايراني صيد مي كنند و ما بارها نسبت به اين مسأله به سازمان شيلات ايران، فرمانداري، استانداري و ساير ارگان هاي مسئول در استان بوشهر اعتراض كرده ايم. به گفته وي، صيادان از اين كه با بعضي از متخلفان برخورد نمي شود ناراحت هستند. نقل و انتقال وظايف و مسئوليت ها به شركت و مؤسسه هاي تابعه به مجالي براي صيد غيرمجاز تبديل شده است.
حسيني در اين باره به واگذاري مسئوليت خريد و فروش ماهيان خاوياري و خاويار به شركت مادرتخصصي خدمات كشاورزي اشاره مي كند و اظهار مي دارد: در گذشته نظارت، حفاظت، تحويل و فروش خاويار توسط سازمان شيلات ايران انجام مي شد. طي اين دو سال با واگذاري مسئوليت خريد و فروش ماهيان خاوياري و خاويار به شركت مادر تخصصي خدمات كشاورزي و عدم هماهنگي بين اين دو مجموعه، فرصت بيشتري براي صيد قاچاق به وجود آمده است. وي مي افزايد: براي مديريت بهينه و كنترل صيد ماهيان، مجموعه اين وظايف يا بايد برعهده سازمان شيلات و يا شركت مادر تخصصي قرار گيرد.
مشكلات جامعه صيادان
نزديك به 140 هزار صياد در كشور فعاليت مي كنند كه همچون ساير قشرهاي جامعه و صنوف دچار مشكلاتي هستند.مديرعامل اتحاديه سراسري تعاوني هاي صيادي ايران، صيادي را جزو مشاغل سخت و زيان آور مي داند و معتقد است صيادان بايد بازنشستگي پيش از موعد داشته باشند.وي مي افزايد: ما بارها در خصوص ضرورت بازنشستگي پيش از موعد صيادان با دستگاه هاي مربوطه مكاتبه كرده ايم، اما نتيجه اي حاصل نشده است. از سوي ديگر، اتحاديه ها و تعاوني هاي صيادي طي ده سال گذشته وام هايي را از بانك كشاورزي دريافت كرده اند كه بنا به اظهاراتشان به دليل غيراقتصادي شدن فعاليت هاي صيد و صيادي در پي بحران كاهش صيد، قادر به پرداخت بدهي هاي خود به بانك كشاورزي نيستند.حسيني در اين خصوص مي گويد: جامعه صيادان خواهان بخشودگي جرايم ديركرد و سود بهره بانكي وام هاي شان و پرداخت اصل وام در اقساط ده ساله هستند تا بتوانند خود را احيا و فعال كنند. به گفته وي، ميزان بدهي هاي كل تعاوني ها و اتحاديه هاي صيادي استاني و سراسري تا سال 84 به دو ميليارد تومان رسيده و سهم اتحاديه سراسري تعاوني هاي صيادي از اين ميزان، نزديك به 700 ميليون تومان است.افزون بر اين، دلالان و واسطه ها با حضور در مسير توليد و مصرف محصولات آبزي قسمتي از سود حاصل از زحمات صيادان را نصيب خود مي كنند. اتحاديه هاي صيادي كه به منظور جبران بخشي از خسارت هاي صيادي و كوتاه  كردن دست دلالان براي گرفتن غرفه عمده فروشي در ميادين ميوه و تره بار تلاش مي كنند در پيچ وخم ها و بوروكراسي اداري و عواملي از اين دست گرفتار شده اند.اتحاديه سراسري تعاوني هاي صيادي، سال گذشته از سازمان ميادين ميوه و تره بار درخواست واگذاري غرفه عمده فروشي براي محصولات آبزي كرده كه به رغم دستوري از سوي مديرعامل اين سازمان، هنوز غرفه اي به اتحاديه واگذار نشده است.
حسيني مسئولان مياني اين سازمان را مقصر مي داند و مي گويد آنها در زمينه واگذاري غرفه به اتحاديه كارشكني مي كنند.وي در ادامه به موضوع بيمه مي پردازد: در حال حاضر شناورها، ادوات و لوازم صيادي در برابر خسارت و نابودي كامل، بيمه مي شوند و محصولات صيد شده تحت پوشش صندوق بيمه محصولات كشاورزي نيستند.
حسيني مي افزايد: ما براي بيمه محصولات صيد شده در برابر حوادث طبيعي در مسير دريا و بازار مانند طوفان و غيره درخواست كتبي داده ايم كه اين اتفاق در صندوق بيمه محصولات كشاورزي در حال بررسي است.]]>
</TEXT>
</DOC>
<DOC>
<DOCID>HAM2-851017-094</DOCID>
<DOCNO>HAM2-851017-094</DOCNO>
<ORIGINALFILE>/1385/851017/world/_econw.htm</ORIGINALFILE>
<ISSUE>يكشنبه 17 دي 1385</ISSUE>
<DATE calender="Western">2007-01-07</DATE>
<DATE calender="Persian">1385/10/17</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[نگاه دوم
شيلات و آبزيان]]>
</TITLE>
<TEXT>
<![CDATA[گروه اقتصادي - ظرف چند سال اخير سازمان شيلات ايران با توجه به بحران كاهش ذخاير دريايي كشور با اتخاذ بعضي سياست ها و اقدام ها در تلاش براي ساماندهي هرچه زودتر وضعيت صيد و صيادي كشور است. معاون صيد و بنادر ماهيگيري سازمان شيلات ايران، كنترل تعاوني هاي صيد پره از طريق حضور ناظراني براي رهاسازي ماهيان نارس و تحويل ماهيان خاوياري به شركت مادر تخصصي خدمات كشاورزي كاهش يك ساعت زمان صيد  پره براي جلوگيري از فشار بر منابع دريايي، رهاسازي 200 ميليون بچه ماهي در سال گذشته و اصلاح شيوه هاي صيد آسيب زننده به محيط زيست به خصوص صيد كف روب را از جمله سياست ها و اقدامات اين سازمان نام مي برد.وي مي گويد: از 65 كشتي كف روب تاكنون 30 كشتي از رده خارج شده و 9 كشتي ديگر در برنامه تعديل قرار دارد.
مهندس مجابي در عين حال رفع معضلات رودخانه هاي كشور را منوط به نگرش و همكاري ساير دستگاه هاي مسئول مانند سازمان حفاظت محيط زيست، وزارت نيرو و استانداري ها مي داند.دو محور مهم در برنامه هاي سازمان شيلات، بهره برداري پايدار و يا به تعبير فائو، مديريت مسئولانه ماهيگيري و همچنين اقتصادي كردن صيد است.
به گفته مهندس مجابي، سازمان شيلات در برنامه هاي خود به منظور بهره برداري مسئولانه ماهيگيري، حفاظت از منابع آبزيان را از سه طريق يعني حفاظت فيزيكي، حفاظت طبيعي و بازسازي ذخاير آبزيان دنبال مي كند.وي مي افزايد: براي حفاظت فيزيكي تنوير افكار عمومي، فرهنگ سازي، وضع قوانين و مقررات برحسب نيازها و ضرورت ها مدنظر است. نكته ديگر اين كه براي حفاظت طبيعي ما بايد زيستگاه هاي آبزيان را مورد حمايت جدي قرار دهيم و زيستگاه هاي مصنوعي كه بستر مناسبي براي تقويت آبزيان هستند ايجاد كنيم. سازمان شيلات طي چند سال گذشته آزمايشاتي در مورد ايجاد زيستگاه هاي مصنوعي انجام داده و اكنون در حال تدوين مقررات و نحوه مديريت اين زيستگاه ها به خصوص در جنوب كشور است. وي در زمينه حفاظت و بازسازي ذخاير آبزيان مي گويد: برنامه رهاسازي ماهيان با جديت بيشتر دنبال مي شود، ضمن آن كه سال گذشته نزديك به 200 ميليون قطعه بچه ماهي استخواني در درياي خزر رها شد. افزايش سهم صيد در آب هاي آزاد و اقيانوس هند از جمله سياست ها و برنامه هايي است كه سازمان شيلات ايران به منظور حفظ ذخاير ماهيان آب هاي جنوب كشور و كاهش فشار بر ذخاير ساحلي بدان چشم دوخته است. سال گذشته صيد از آب هاي جنوب و آب هاي آزاد 344 هزار تن بوده است.
بنا به اظهارات معاون صيد و صيادي بنادر ماهيگيري سازمان شيلات، ايران در رايزني هاي خود، ميزان بهره برداري از اقيانوس هند طي پنج سال را از 7 درصد به 15 درصد افزايش داده است.]]>
</TEXT>
</DOC>
<DOC>
<DOCID>HAM2-851017-095</DOCID>
<DOCNO>HAM2-851017-095</DOCNO>
<ORIGINALFILE>/1385/851017/world/_idea.htm</ORIGINALFILE>
<ISSUE>يكشنبه 17 دي 1385</ISSUE>
<DATE calender="Western">2007-01-07</DATE>
<DATE calender="Persian">1385/10/17</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[درباره تاريخ پيدايش شيعه
مولود طبيعي اسلام]]>
</TITLE>
<TEXT>
<IMAGE>/1385/851017/world/008739.jpg</IMAGE>
<![CDATA[
سيد علي حسني
ماجراي ولايت نيز، مانند بسياري ديگر از حوادث و آموزه هاي برآمده از حوزه اسلامي، دستمايه تحقيق و تشكيك بسيار شده است. از جمله اين كه گروهي تشيع را محصول فعل و انفعالات مدعيان قدرت در پس از رحلت پيامبر اسلام(ص)مي دانند. در اين تلقي شيعيان، گروهي از مسلمانان ناراحت هستند كه به دليل محروم شدن و كنار گذاشته شدن از سيستم قدرت، علم اعتراض بر افراشتند. شيعه، به جز اين مساله كه البته صبغه اي امروز ين دارد، پيش از اين و در زمان مبارزات تاريخي، از هر سو آماج حمله، فشار و رنج بوده است. آيا به راستي اين مصايب، همه و همه، فقط به اين دليل بوده است كه آنان با احساس به حساب نيامدن در طول تاريخ مواجه بوده اند؟ داستان شكوهمند غدير نشان داد كه شيعه و تشيع اگرچه مانند هر واقعه اي كه ظرفي تاريخي دارند- خاستگاهي در تاريخ نيز دارد، اما به دليل استناد به نص صريح پيامبر اسلام(ص)در اثبات خلافت و وصايت علي(ع)فراتر از يك فرقه ظاهر شده است. اين مقاله با اشاره به برخي اقوال و استنادها در باب اين موضوع بحث مي كند.
***
در اين كه شيعه در چه زماني ظهور پيدا كرده است بين نويسندگان اختلاف وجود دارد. عده اي معتقدند تشيع پديده اي است كه بر جامعه اسلامي عارض شده است يعني حوادث و تحولات اجتماعي خاصي در جامعه اسلامي روي داده است كه منجر به پيدايش مكتب و مذهبي خاص به نام تشيع شده است. اين عده در اينكه چه حوادثي سبب پيدايش تشيع شده است، اختلاف نظر دارند:
1. عده اي بر اين باورند كه تشيع پس از رحلت پيامبر(ص)به وجود آمده است.(1)
2. گروهي ديگر اعتقاد دارند كه تشيع در زمان عثمان ظهور كرده است.(2)
3. ابن النديم در كتابش الفهرست مي گويد، وقتي كه طلحه و زبير به خونخواهي از عثمان با علي(ع)مخالفت كردند و آن حضرت به جنگ با آنها رفت، هر كس كه آن حضرت را در اين جنگ همراهي كرد به شيعه معروف شد.(3)پس طبق اين قول شيعه در زمان جنگ جمل به وجود آمد.
4. عده اي ديگر معتقدند كه شيعه به معناي دقيق كلمه در زمان خود علي(ع)پيدا نشده است، بلكه پس از وي به روزگار كوتاهي پيدا شده است.(4)
5. بعضي نيز قائل به تفكيك بين تشيع سياسي و عقيدتي و تشيع به عنوان حزب و فرقه شده اند و مي گويند تشيع عقيدتي داراي قدمت زماني بيشتري از تشيع سياسي است و قوام آن بر مبناي اعتقاد به امامت علي(ع)و اين كه اين امامت از طرف خدا واجب شده است، بوده اما تشيع سياسي و يا دوستي و پيروي از حضرت علي(ع)در سقيفه آشكار گشته و پس از كشته شدن عثمان هنگامي كه مسلمان ها با آن حضرت بيعت كردند به اوج خود رسيد و در نهايت شيعه علي(ع)به صورت يك فرقه ديني به گونه اي كه بعدها معروف شد پس از حادثه كربلا پيدا شد.(5)
نظرات ديگري نيز در اين بخش وجود دارد كه شايسته ذكر نيست.
اما در اين ميان ديدگاه ديگري وجود دارد كه توسط بعضي از بزرگان ارائه شده و به نظر مطابق وقايع تاريخي است. اما قبل از پرداختن به اين ديدگاه ذكر مسئله اي لازم است و آن توجه به فرق بين تشيع و شيعه است. تشيع، آييني است كه عين اسلام راستين است؛ بنابراين تشيع نام مكتب است، ولي شيعه به پيروان اين مكتب اطلاق مي شود. با توجه به اين مطلب بايد گفت كه تشيع مولود طبيعي اسلام است و نه محصول رويداد ها و حوادث ناگهاني در جامعه اسلامي. در تبيين اين نظر بايد به اين دو سوال پاسخ داد: الف: تشيع چگونه تولد يافت؟
ب: شيعه چگونه بوجود آمد؟
1. تشيع چگونه تولد يافت؟
در مورد پرسش نخست مي توانيم تشيع را برآيند طبيعي اسلام و نمايانگر نظريه اي كه دعوت اسلامي ضرور تا براي حفظ رشد و تكامل مطلوبش به آن مي رسيد، بدانيم.
اين نظريه به طور منطقي برآمده از دعوتي است كه رسول عظيم الشان اسلام(ص)آن را رهبري مي كرد و به حكم طبيعت شكل گيري اوضاعي است كه در آن به سر مي برد، زيرا نبي اكرم(ص)رهبري دعوتي انقلابي را بر عهده داشت و تحولي تمام عيار را در رسوم، تشكيلات و مفاهيم جامعه پي مي گرفت و راه اين تحول و دگرگوني هم كوتاه نبود، بلكه به درازاي فاصله عظيم معنوي بين جاهليت و اسلام بود.
از اين رو براي دعوتي كه پيامبر(ص)پي گرفت لازم بود از انسان جاهلي شروع كند و در صدد نو ساختن او بر آيد و از وي انساني اسلامي بسازد كه حامل بينش جديد به جهان باشد و تمامي ريشه هاي جاهليت و رسوبات آن را از بيخ و بن بركند. يقينا آن حضرت در مدت كوتاه انقلاب و رهبريش گام هاي حيرت آوري را طي كرد ولي لازم بود، راه طولاني اين روند بعد از رحلت رسول اكرم(ص)نيز ادامه يابد و از طرفي مدت ها پيش از رحلت، ايشان در يافته بود زمان وفاتش فرارسيده است و اين مطلب را به روشني در حجه الوداع اظهار كرده بود. از اين ر و حضرت فرصت كافي براي انديشه در مورد آينده دعوت پس از خود داشت. از طرفي در مقابل حضرت نسبت به آينده دعوت اسلامي 3 راه قابل
تصور بود:
1 - راه منفي - يعني اهمال در امر خلافت?- راه مثبت- يعني قرار دادن خلافت در شورا 3- تعيين رهبر آينده جامعه اسلامي... حال بايد ديد حضرت كداميك از اين راه ها را طي كردند و آيا شواهد هم آن را تاييد مي كند؟
راه نخست
پيامبر نسبت به آينده دعوتش يك موضع منفي در پيش گرفته، آينده را به حوادث و پيشامدهاي بعدي واگذارد. تصور اين موضع منفي در مورد پيامبر(ص)ممكن نيست زيرا چنين موضعي ناشي از دو امر است كه هيچ كدام با شخصيت آن حضرت سازگار نيست.
اول: پيامبر به اين سبب به آينده دعوت بي تفاوت باشد كه معتقد است داشتن موضع منفي و بي طرفانه در آينده دعوتش تاثير نخواهد داشت و امت اسلامي به زودي عهده دار آن خواهد شد و به خوبي از عهده آن بر خواهد آمد و از منحرف شدن آن جلوگيري مي كند. اما هيچ واقعيتي چنين عقيده اي را تاييد نمي كند بلكه جريان طبيعي اوضاع بر خلاف آن بود،زيرا دعوت اسلامي از آن جهت كه در آغاز، عملي دگرگون كننده با هدف ايجاد جامعه اسلامي و ريشه كن كردن ريشه هاي جاهليت از آن جامعه بود با فقدان رهبري و ارائه ندادن هيچ طرح و برنامه اي براي آينده نهضت در معرض بزرگ ترين خطرها قرارداشت. طبيعت رويارويي امت با فقدان پيامبر ايجاب مي كند كه شتاب زده و بدون تدبر وارد عمل شود.
از طرفي ديگر مشكل عدم رشد مردم در جامعه نو پاي اسلامي خودنمايي مي كند. هنوز در دل هاي مسلمانان تناقضات و رقابت هايي براساس تقسيم شان به مهاجران و انصار و يا قريش و ساير اعراب، يا مكي و مدني وجود دارد.
مشكل ديگري كه وجود دارد مساله منافقين است كه به نص صريح قرآن در جامعه آن زمان وجود داشته اند و جامعه اسلامي را به شدت تهديد مي كردند. با توجه به اين شرايط اهميت امر رهبري بر هيچ كس پوشيده نمي ماند، تا چه رسد به پيامبر. حتي خلفاي بعد از آن حضرت اين امر را درك كرده بودند و نسبت به آن بي اهميت و بي تفاوت نبودند.
دوم: توجيه ديگر موضع منفي اين است كه آن حضرت دعوت خود را از دريچه مصالح شخصي مي نگرد و حفظ اسلام فقط در زمان حياتش برايش اهميت دارد. از اين رهگذر آينده دعوتش براي او مهم نيست. چنين توجيهي سخيف تر از آن است كه بدان پرداخته شود.
راه دوم
دومين راهي كه در پيش روي آن حضرت قرارداشت اين بود كه آن حضرت مسئوليت سرپرستي دعوت اسلامي و حفظ آينده را بر عهده شورايي كه از نمايندگان امت از نخستين نسل اعتقادي اسلام تشكيل شده و شامل مهاجران و انصار است بگذارد.
به نظر مي رسد طبيعت اوضاع و احوال آن روز و نيز رفتار و سلوك پيامبر(ص)و وضع اسلام و مبلغان طرفدار اسلام همه بيانگر خلاف اين امر و آن را رد كند. زيرا اگر حضرت نظر داشت كه نظام شورايي جايگزين او شود لازم بود، اولا دعوت كنندگان به اسلام را نسبت به اين مسئله آگاه كند و حدود و جزئياتش را بيان كند و جامعه اسلامي را از نظر روحي و فكري براي پذيرش آن آماده كند.چرا كه جامعه اسلامي آن روز بر آمده از نظام قبيلگي و عشايري بود كه قبل از اسلام به امور سياسي شان از طريق نظام شورايي نمي پرداختند. با اين همه ما هيچ حديثي در اين زمينه نداريم و ذهنيتي نيز در بين مسلمانان نسبت به اين مسئله نمي يابيم، زيرا نسل اوليه متاثر از 2 جريان بودند:
جريان اول كه هدايت آن بر عهده اهل بيت(ع)بود، در اين جريان هيچ نشاني از اعتقاد به شورا ديده نمي شود.
جريان دوم كه در سقيفه تشكيل شد و خلفا آن را رهبري كردند. در مورد اين جريان شواهد و اسنادي نشانگر عدم باور به شورا در افراد سقيفه است. وقتي در سقيفه در امر خلافت نزاع شد هر كدام از مهاجر و انصار خواهان امر خلافت بود و به نفع خود استدلال مي كرد در اين بين نظري مطرح شد مبني بر اينكه اميري از انصار و اميري از مهاجر، امر خلافت امت را بر عهده گيرند. لكن اهل سقيفه زير بار نرفتند و همچنين نصب خليفه از طرف ابوبكر نيز خود مويد اين امر است كه داعيه داران خلافت هيچ اعتقادي به نظام شورايي نداشتند.
]]>
<IMAGE>/1385/851017/world/008715.jpg</IMAGE>
<![CDATA[
راه سوم
راهي كه با طبيعت اوضاع و احوال آن زمان سازگار بود و با توجه به شرايط دعوت و مبلغان آن و رفتار و سلوك پيامبر خردمندانه مي نمود، آن است كه پيغمبر اسلام(ص)نسبت به آينده اسلام در زمان بعد از خود موضع مثبت در پيش گيرد و به امر خداوند متعال شخصي را بر گزيند و روح دعوت را در اعمال وجودش تزريق كند و سپس او را از جهت عقيدتي و رهبري آماده كند تا مرجعيت فكري و رهبري سياسي اسلام در او شكل گيرد و بعد از پيامبر اسلام(ص)رهبري اسلام و بازسازي عقيدتي امت را بر عهده گيرد. بدين سان اين راه تنها راهي است كه ممكن بود سلامتي آينده اسلام را تضمين كند و اسلام در مسير پيشرفت و گسترش خود دچار انحراف نشود و پيامبر(ص)نيز چنين كرد.
احاديث و نصوصي از پيامبر(ص)به طور متواتر روايت شده است كه دلالت مي كند آن حضرت مشغول آماده سازي جامعه اسلامي براي عقيده و فرهنگي ويژه در مورد يكي از پيام رسانان و مبلغان اسلامي بوده و اين كه پيامبر(ص)او را به پيشوايي فكري و سياسي پس از خود توصيه كرده است همه گوياي اين مطلب است كه پيامبر روش سوم را بر گزيده است.
شخصي كه براي رهبري پرورش يافت و براي عهده دار شدن آينده اسلام و رهبري فكري و سياسي آن منصوب شد كسي نيست جز حضرت علي بن ابي طالب(ع)، شخصيتي كه وجود و افكارش در پناه اسلام شكل گرفت و پرورش يافت.
شواهد زيادي در زندگي حضرت علي(ع)و پيامبر(ص)وجود دارد كه همه بيانگر آن است كه پيامبر(ص)حضرت علي(ع)را مهياي پذيرش چنين رسالت خاصي كرد از قبيل حديث: دار، ثقلين، منزلت، غدير،... كه ذكر آنها در اين مجال نمي گنجد و فرصت ديگري مي طلبد.
خود حضرت اميرالمومنين(ع)در خطبه مشهور قاصعه درباره ارتباط بي نظير خود با پيامبر(ص)مي فرمايد: درحالي كه كودك بودم، مرا به سينه خود مي چسباند و در بستر خود مي خواباند و بدنش را با من تماس مي داد و بوي خوشش را به من مي بوياند و خوراكي را مي جويد و سپس آن را در دهان من مي گذاشت. من به دنبال او روان بودم آن سان كه كودك خردسال دنبال مادرش روان است. هر روز پرچمي از اخلاق نيك بر مي افراشت و به من فرمان مي داد كه از او پيروي كنم.
دوران بعد از رسول الله(ص)هم منعكس كننده آن آماده سازي ويژه است، چرا كه هر كجا خليفه حاكم با مشكلي مواجه مي شد و از حل آن عاجز مي شد حضرت علي(ع)مرجع و پناهگاه آن بود. بدين صورت تشيع در حوزه دعوت اسلامي و بر طبق طرح رسول اكرم(ص)ايجاد شد، طرحي كه پيامبر(ص)آن را براي حفظ آينده اسلام و به امر خداوند متعال ارائه داد. بنابراين تشيع عارضه نو ظهور نيست بلكه نتيجه ضروري پيدايش دعوت و نيازها و اوضاع و شرايط اصلي آن بود.
?. شيعه چگونه به وجود آمد؟
با مطالعه نظام اسلامي در عصر پيامبر(ص)مي بينيم كه دو گرايش اساسي و متفاوت با هم با پيدايش امت و آغاز تجربه اسلامي وجود داشتند و بعدها به حيات خود ادامه دادند. آن دو گرايش يكي گرايش تعبدي به نص و ديگري گرايش به اجتهاد در برابر نص بود.
گرايش نخست خود را در مقابل نصوص ديني مطيع مي ديد اما گرايش دوم جز در موارد عبادي و غيبي در ساير شئون زندگي اجتهاد را ممكن مي دانست و بر اين اساس با وجود مصلحت، در نصوصي كه مربوط به زندگي است تصرفي كرد و آن را تغيير داده و اصلاح مي كرد.
باز تاب اين دو گرايش در مقاطع تاريخي مانند اجتهادات برخي از صحابه معروف، در جريان خلافت و تغييراتي در اذان و حذف جمله حي علي خيرالعمل در بعضي از موارد و تحريم متعه و همچنين جريان درخواست قلم و دوات توسط حضرت رسول(ص)در بيماري منتهي به ارتحال و اظهارات آن صحابه مشهور يا تخلف از لشكر اسامه را مي توان ذكركرد. اختلاف و رقابتي كه بين اين دو جريان در زمان پيامبر(ص)شروع شد در موضع مسلمانان در رهبري حضرت علي(ع)پس از پيغمبر اسلام(ص)نيز ديده مي شود. آنها كه پيرو تعبد و نص بودند از طرح پيغمبر(ص)در مورد امامت و خلافت پس از خود، پيروي مي كردند و خود را ملزم به قبول آن مي دانستند. اما عده اي كه موضع اجتهادي داشتند براي خود روا مي دانستند كه مقيد به اجراي طرح پيامبر(ص)نباشند و خود را از قيد آن رها كنند، زيرا اجتهادشان منجر به ارائه طرحي شد كه به نظر آنها چنين طرحي با اوضاع و شرايط روز سازگارتر از طرح پيامبر(ص)بود.
به اين صورت شيعه بلافاصله پس از رحلت پيامبر(ص)به وجود آمد و تشيع در عده اي از مسلمانان تجسم يافت كه به طور عملي تسليم طرحي شدند كه پيامبر آن را به اجرا گذاشته بود. بنابراين تجسم جريان شيعي و به فعليت در آمدن آن از لحظه اي آغاز شد كه سقيفه به وجود آمد و رهبري حضرت علي(ع)را متوقف كرد و خلافت را به غير او نسبت داد. عمده دليل قائلان به نوظهور بودن شيعه و اين كه شيعه از رويدادهاي ناگهاني است كه در بستر تاريخ شكل گرفته است، اين است كه مي گويند كلمه شيعه و تشيع به عنوان يك گروه خاص و يا آئيني خاص در زمان رسول الله(ص)و بعد از آن تا مدتي وجود نداشته است. پس شيعه و تشيع بعدا در طول زمان به وجود آمده است. در پاسخ به اين گروه بايد گفت:
اولاً: عدم اطلاق شيعه و تشيع بر عده اي در زماني، دليل بر عدم وجود آن نيست، هم چنان كه اصطلاح اهل سنت يا سني نيز همين گونه است.
ثانياً: كلمه شيعه علي درزمان حضرت رسول(ص)و توسط حضرت بر عده اي اطلاق مي شده است، طبري در تفسير خود ذيل آيه شريفه: ان الذين امنوا و عملوا صالحات اولئك هم خير البريه(بينه‎/??)نقل مي كند كه رسول خدا(ص)به علي فرمود: انت ياعلي و شيعتك. و يا در حديثي ديگر آمده كه پيامبر مي فرمايد: يا علي ان اول اربعه يدخلون الجنه انا وانت... و شيعتنا عن ايماننا و عن شمائلنا. يا ابن عساكر از پيامبر(ص)نقل مي كند: والذي نفسي بيده ان هذا(يعني عليا)و شيعته هم الفائزون يوم القيامه. و يا بعضي افراد معروف بودند به اين كه شيعه علي بن ابي طالب(ع)هستند چنان كه دكتر كامل مصطفي الشيبي گويد: قد كان سلمان معروفا بكونه من شيعته.
ثالثاً: اعتقاد اساسي و محوري شيعه اين است كه آنها امامت امت را يك مسئله انتصابي از طرف خداوند مي دانند نه يك مسئله انتخابي، و امام توسط پيامبر تعيين و اعلام شده است و آن حضرت علي(ع)است. اين اعتقاد به دليل شواهد متواتر و قطعي بين بعضي از مسلمانان از زمان رسول الله(ص)وجود داشته و بعد از رحلت آن بزرگوار تبلور بيشتري يافت. اگر چه ممكن است كلمه شيعه يا تشيع به معناي امروزي بر آنها و آئينشان در آن زمان اطلاق نمي شده است. خلاصه اين كه دليل قائلان به نوظهور بودن شيعه، دليل صحيح و محكمي نيست و با تبييني كه از شهيد بزرگوار حضرت آيت الله سيد باقر صدر نقل كرده ايم معلوم مي شود شيعه مولود طبيعي اسلام است.
متن كامل را در همشهري آن لاين بخوانيد.
www. hamshahri. online. ir]]>
</TEXT>
</DOC>
<DOC>
<DOCID>HAM2-851017-096</DOCID>
<DOCNO>HAM2-851017-096</DOCNO>
<ORIGINALFILE>/1385/851017/world/_idea.htm</ORIGINALFILE>
<ISSUE>يكشنبه 17 دي 1385</ISSUE>
<DATE calender="Western">2007-01-07</DATE>
<DATE calender="Persian">1385/10/17</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[نگاه امروز
غدير؛ از ديروز تا امروز]]>
</TITLE>
<TEXT>
<![CDATA[تا صورت پيوند جهان بود، علي بود
تا نقش زمين بود و زمان بود، علي بود
از لحمك لحمي بشنو تا كه بيابي
آن يار كه او نفس نبي بود، علي بود
گروه انديشه: اينك، قرن ها قرن پس از سپيده دم خونين مسجد كوفه، حق چنان آشكارا بر درگاه تاريخ ايستاده است كه هم هواخواهان علي(ع)به مهر او سرفرازي مي كنند و هم بد خواهانش خرسندند كه كينه با چنان مردي را دستمايه پليدي خود كرده اند.
از بركه غدير تا اقيانوس فزت و رب الكعبه مجالي بود تا انسان و تاريخ در درنگ عقل و عاطفه خود را برانداز كند. كلمه علياي غدير اگر چه در روي و رياي دنيا پرستان، لختي در دفتر فراموشي نشست، اما محراب رستگاري كوفه، چنان فصيح ماجراي خون او را حكايت كرد كه اينك پيام رسول الله(ص)در حج واپسين، دلنوازتر و رساتر به گوش مي  رسد:
ديروز اگرچه كساني مي خواستند خورشيد تابان خدا را به نفس هاي خرد خويش خاموش كنند؛
ديروز اگرچه ثابت كرد كه حتي اگر دست يداللهي را والاترين بشر هميشه تاريخ بالا ببرد، فرومايگان هوادار قوم و قبيله همچنان بر طبل خود پرستي مي كوبند؛
ديروز اگرچه واگرچه... اما شيعه آگاه امروز بر خود مي بالد كه به فراتر از تاريخ مي انديشد و غدير براي او نه جغرافيا بلكه تاريخ است.
شيعه غدير حتي ـ با آن كه به تأييد نبوي دلگرم و پشتگرم است ـ از خود مي گذرد، سكوت مي كند، شكيبايي مي ورزد و خردمندانه به حقيقت مي انديشد تا به خون و خشونت وهواداري كور از ايل و تبار محكوم نشود، اما آن گاه كه جامعه را در مقابل خود مي بيند، از مسئوليت نمي گريزد و مي ايستد.
علي(ع)اين آموزگار مؤمن پاكي، خردورزي و دينداري، با گفتار و كردار راستين خود، همه جان هاي آگاه را به پاكي، خرد و دين فرا مي خواند. انسان معاصر از پس اين همه منش ها و گرايش ها و فراز ها و فرودها و در هجوم ايمان سوز و خردفرساي اين همه بحران هاي نوبه نو، كه دنياي مادي و معنوي او را در پنجه تباهي گرفته است، با انديشيدن و توجه به ميراث شريفي كه علي(ع)در عرصه هاي زيست فردي وجمعي بر جاي نهاده است، خواهد توانست از اين معركه ها ايمني يابد. اگر تكاپوي بسياري از ايده ها و انديشه ها ـ كه همه بايدها و نبايد هاي انساني را درعرصه عمل و انديشه نشانه گرفته اند ـ امروز به شكست مي انجامد و يا دست كم، خلل هاي بنيادين در آن ظهور مي يابد، اين انديشه عمل گرا و عمل انديشه وار علوي است كه تا هنوز را ه مي برد و موضوع گفته ها وانديشه هاست.
اگر چه زمانه، مهر و قهر مومنانه علي(ع)را برنتابيد، اما او حقيقت را هيچ گاه به قربانگاه واقعيت، مصلحت و منيت نبرد و چنين است كه او انسان زمان ها ست.
علي(ع)زمان خود را فهميد، اما بزرگ انديشيد و تاريخ را درنورديد. امروز نيز بايد هم فرزند زمان خود بود وهم به فراسو نظر داشت تا بتوان با علي(ع)نسبتي استوار برقرار كرد. امروز تمام فرهنگيان و دانشيان كه به تعالي مي انديشند، از اين ميراث جانفزا بي نياز نيستند. علم، انديشمندي، هدفداري، برنامه ريزي، پايمردي، راستي، اعتماد، هوشياري، صلابت و بسياري اوصاف ديگر كه همگي به شهادت تاريخ و وجدان در علي(ع)جمع آمده است، مي تواند سامان بخش رخنه هاي موجود در نظام زيست فردي و اجتماعي ما باشد.]]>
</TEXT>
</DOC>
<DOC>
<DOCID>HAM2-851017-097</DOCID>
<DOCNO>HAM2-851017-097</DOCNO>
<ORIGINALFILE>/1385/851017/world/_idea.htm</ORIGINALFILE>
<ISSUE>يكشنبه 17 دي 1385</ISSUE>
<DATE calender="Western">2007-01-07</DATE>
<DATE calender="Persian">1385/10/17</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[ديدگاهدرباره وجهي از اسلام سياسي
هم ليبرال، هم دموكرات]]>
</TITLE>
<TEXT>
<![CDATA[دكتر علي پور محمدي
1 - نسبت اسلام و سياست را به دو شكل مي توان تبيين كرد: يكي با تبار شناسي تاريخي و ديگري با نگرش به متن واقع. بدين معني كه آيا اسلام به عنوان يك دين داراي احكام، دستورات و مناسكي معطوف به اجتماع و سياست هست يا در ذات خود ويژگي هايي جامعه گرا و سياسي دارد يا به طور خاص در چه نسبتي با حكومت به سر مي برد. از سوي ديگر و بر اساس تحقق تاريخي مي توان بررسي كرد كه آيا اسلام هيچ گاه به حكومت رسيده است يا نه، دليل تاريخي آن چه بوده است و اين تحقق چه آثار و نتايجي را به بار آورده است؟
به نظر مي رسد پاسخ اين هر 2 بررسي بدين نتيجه متمايل باشد كه اسلام هم در تحقق تاريخي و هم در ذات، سياسي است؛ يعني با نگاه حداقلي به اسلام به عنوان دين(كه مجموعه كتاب و سنت را شامل مي شود)نمي توان آن را از امور اجتماعي و سياسي عاري دانست. برخي احكام اسلام چنان اند كه جز در سايه حكومت تحقق نمي يابند. حتي اگر حاكم آن حكومت را شخص خاصي ندانيم، چنان است كه بايد با احكام اسلام هماهنگ باشد. در جريان تاريخ هم حكومت هاي گوناگوني در شكل هاي متفاوت با نام اسلام ظهور يافته اند كه از شرق تا غرب جهان اسلام نمونه هاي متعددي را مي توان سراغ كرد.
?. اسلام سياسي پديده اي متاخر است كه در پي بيداري اسلامي در دو سده اخير شكل گرفته است. اسلام سياسي طيفي است كه يك سر آن گروه هاي تروريستي قرار دارند و سر ديگر آن حكومت هايي با ساختار دموكراتيك. در اين طيف مي توان گروه هاي چپ، ليبرال، سكولار، شاخه هاي نظامي، بنيادگرا، ملي گرا و... را مشاهده كرد. عنصر مشترك اين گروه ها، باور به اسلام به عنوان مبنايي براي
سياست ورزي و مبارزه با غرب يا مظاهر آن است. اسلام سياسي كه مفهومي غربي است و با نگاه بيروني به تفسير جريانات عالم اسلام مي پردازد، اكنون دشمن شماره يك غرب است. اين دشمني بعد از 11 سپتامبر وارد مرحله جديدي شده است كه تاثيرات عميق و دامنه داري را در عرصه بين الملل به بار آورده و هنوز نتايج آن نيز آشكار نيست. اكنون اسلام سياسي براي اشاره به روش و درونمايه گروه ها و كشورهايي به كار مي رود كه هدف شان تنها و تنها مبارزه با غرب و مظاهر آن با هر وسيله اي است؛ اسلامي كه غيرقابل پيش بيني است و در برخي موارد از خرد جمعي گريزان است.
?. انقلاب اسلامي با تاكيد بر ابعاد سياسي اسلام كه در ايران به فراموشي سپرده شده بود، اوج اسلام سياسي معاصر است. پيروزي جمهوري اسلامي ايران نقش بي بديلي در توسعه اسلام سياسي داشته است. با اين وجود، ترم اسلام سياسي براي تبيين حكومت ايران نارساست. جمهوري اسلامي بر اساس تفكر شيعي در پي آن بوده است تا به كشف دوباره اسلام بپردازد و بر پايه ويژگي هاي اسلام، سياست را باز خواني و بازنمايي كند. به تبع اين روش، اين اسلام است كه محدوده سياست را تعيين مي كند و چه بسا با اسلام سياسي نيز متفاوت باشد.
نفي خشونت، توجه به خرد جمعي، توجه به عدالت به مثابه روش و هدف، توجه به حقوق بشر و حقوق زنان، و مردم سالاري ديني همه از مواردي هستند كه رهاورد باز خواني اسلام است. جمهوري اسلامي به حكومت و جامعه اي مي انديشد كه بر اساس عقلانيت شيعي، در اكنون تحقق مي يابد و از اين رو در تعامل جدي با دنياي معاصر به سر مي برد. بدين جهت اين سياسي بودن نيست كه ذات اسلام است، بلكه اسلام است كه جوهره سياست را تشكيل مي دهد.
?. با توجه به اين نكات، اسلام سياسي اگر چه در گستره تاريخي و جغرافيايي جهان اسلام امر مباركي است؛ چرا كه در بازيابي هويت اسلامي رونقي فراهم آورده است، اما به سبب حضور گروه هاي افراطي، مصايب جبران ناپذيري نيز به دنبال آورده است. اشغال عراق و افغانستان و بمب گذاري هاي انتحاري و حركت هاي تند روانه ديگر نتيجه مشاركت ناخواسته اسلام سياسي تندرو و دستگاه حاكمه غرب است كه فرجام آن نيز براي جهان نامشخص است. پرداختن به اسلام سياسي از آن رو اهميت مي يابد كه ارتباط تنگاتنگي با هويت سياسي و حكومتي ايران دارد. اگرچه شباهت هايي ميان اسلام سياسي و جمهوري اسلامي وجود دارد، اما اين تمام ماجرا نيست]]>
</TEXT>
</DOC>
<DOC>
<DOCID>HAM2-851017-098</DOCID>
<DOCNO>HAM2-851017-098</DOCNO>
<ORIGINALFILE>/1385/851017/world/_idea.htm</ORIGINALFILE>
<ISSUE>يكشنبه 17 دي 1385</ISSUE>
<DATE calender="Western">2007-01-07</DATE>
<DATE calender="Persian">1385/10/17</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[امام علي(ع)به روايت قرآن
سرّ دلبران]]>
</TITLE>
<TEXT>
<![CDATA[پريش كوششي
در قرآن آيات بسياري در ترسيم موقعيت خاندان وحي آمده است كه امير مومنان( ع )سرآمد آنان است؛ آياتي نظير آيه مباهله، آيه هاي سوره هل اتي، آيه تطهير. به آيات چندگانه مي نگريم و مي گذريم:
موقعيت والاي امير مؤمنان در آيه تطهير
محدثان و مفسران بر اين عقيده اند كه آيه مباركه تطهير در مورد شخصيت والاي امير مومنان، دخت ارجمند پيامبر و حسن و حسين است.
انما يريدالله ليذهب عنكم الرجس اهل البيت و يطهركم تطهيرا
همه محدثان و مفسران شيعه وگروهي از محققان و ژرفنگران اهل سنت، برآنند كه آيه مباركه تطهير در گراميداشت شخصيت والاي علي و فاطمه و حسن و حسين است و همسران پيامبر را شامل نمي گردد.
مباهله
ماجرا از اين قرار است كه پيامبر پيش از نزول سوره نمل نامه اي به مردم نجران نگاشت و آنها را به
يكتا پرستي و رستگاري دعوت نمود.
هنگامي كه پيشواي ديني آن سامان، نامه سنجيده و روشنگرانه پيامبر را خواند، سخت برآشفت و ترس و هراس بر او چيره شد. بي درنگ مردان بزرگ سياست و اجتماع را فراخواند و نامه پيامبر را در برابر آنان قرار داد. آنان پس از گفتگوي بسيار گفتند: واقعيت اين است كه در كتاب هاي آسماني، نويد آمدن پيامبري بزرگ از نسل و تبار اسماعيل داده شده است، از كجا اين همان پيامبر موعود نباشد؟ به همين جهت قرار بر اين شد كه گروهي را براي مطالعه و تحقيق پيرامون دين جديد و پيامبر آن و ديدار با آن حضرت به سوي مدينه گسيل دارند. پس از اين تصميم بود كه از ميان رجال سياست و مذهب و فرهنگ 3 تن را برگزيدند و آنان به سوي مدينه به راه افتادند.
اين گروه سه نفري كه نامشان شرحبيل و عبدالله و جبار بود، به حضور پيشواي گرانقدر اسلام آمدند و پرسش هاي خويش را از آن حضرت پرسيدند و پاسخ گرفتند، اما آشكارا انكار حق كردند و سخنان پيامبر را نپذيرفتند. اينجا بود كه فرشته وحي فرود آمد و در برابر حق ناپذيري آنان آيات مباهله را آورد و پيامبر رو به آنان كرد و چنين خواند: الحق من ربك فلا تكن من الممترين فمن حاجك فيه من بعد ماجائك من العلم فقل تعالوا ندع ابنائنا و ابنائكم و نسائنا و نسائكم و انفسنا و انفسكم ثم نبتهل...
هنگامي كه پيامبر و همراهانش به وعده گاه رسيدند، هيات مسيحيان نجران با ديدن چهره هاي پر فروغ پيامبر و علي و تماشاي حسن و حسين و فاطمه(س)معنويت و شكوه آنان از كار خويش پشيمان شدند و اجازه خواستند كه فرصت مشاوره اي ديگر به آنان داده شود. پس از مشاوره و گفتگوي بسيار به اين نتيجه رسيدند كه آن حضرت پيامبر خداست و در دعوتش راستگو و امانتدار و خيرخواه است، از اين رو اگر دست به بارگاه خدا بردارد و عزيزترين كسان او نيز كه به همراه آورده است، خدا را بخوانند، بي هيچ ترديدي دعاي آنان به هدف رسيده و مخالفان آنان نابود خواهند شد. درست در اين شرايط بود كه مسيحيان از مباهله پشيمان شدند و تصميم گرفتند تا از آن حضرت تقاضا كنند كه از مباهله بگذرد. از اين رو نزد پيامبر(ص)آمدند و گفتند: هان اي محمد! ما را معاف دار و از مباهله بگذر. پيامبر (ص)فرمود: بسيار خوب، اما بدانيد كه اگر وارد مباهله مي شديد، به خدا سوگند كه همه پيروان شما در روي زمين نابود مي شدند و كسي از شماها زنده نمي ماند.
آيه انما وليكم الله...
از پنجمين امام آورده اند كه در تفسير آيه شريفه انما وليكم الله... فرمود: گروهي از يهود، از جمله عبدالله بن سلام، اسد، ثعلبه و ابن صور يا به اسلام گرويدند و ايمان آوردند و از آنجا كه به كتاب هاي آسماني و فرهنگ آنها آشنا بودند، روزي به حضور پيامبر شرفياب شدند و گفتند: اي پيامبر خدا! موسي در رسالت خويش يوشع بن نون را به دستور حق به جانشيني خويش برگزيد، پس جانشين شما در ميان امت كيست؟ در اين هنگام بود كه فرشته وحي فرود آمد و اين آيه را آورد كه: انما وليكم الله و رسوله والذين آمنوا الذين يقيمون الصلوه و يوتون الزكوه و هم راكعون
پيامبر گرامي (ص)با دريافت آيه شريفه فرمود برخيزيد تا به سوي مسجد برويم. همگي به همراه آن حضرت به مسجد آمدند كه در آستانه در مسجد با بينوايي روبرو شدند كه در حال بيرون آمدن از خانه خدا بود. پيامبر فرمود: آيا كسي در حال نماز چيزي به تو داد؟ آن مرد پاسخ داد آري و انگشتري را نشان داد و گفت اين را به من دادند. فرمود چه كسي اين را به تو داد؟ پاسخ داد: اين بزرگمردي كه نماز مي خواند؛ - اعطانيه ذلك الرجل الذي يصلي - و اشاره به امير مومنان كرد. پيامبر پرسيد در چه حالي اين را به تو بخشيد؟ پاسخ داد: در حال ركوع. پيامبر (ص)گرامي به نشانه سپاس خدا تكبير گفت و همه حاضران يك صدا نداي عظمت خدا را طنين افكن ساختند كه: الله اكبر! آن گاه پيامبر  (ص)رو به مردم كرد و فرمود: هان اي مردم اين آيه شريفه را كه چند دقيقه پيش بر من وحي گرديد، بشنويد: انما وليكم الله و رسوله والذين آمنوا الذين يقيمون الصلوه و يوتون الزكوه و هم راكعون و آن گاه همه را مخاطب ساخت و فرمود: هان اي بندگان خدا! به هوش باشيد كه علي پس از من پيشوا و امام شماست. مردم فرياد برآوردند كه: خداي را سپاس مي گوييم و با همه وجود خشنود هستيم كه خداي يكتا پروردگار ما باشد و اسلام دين ما و محمد پيام آور خداي ما و علي پيشوا و راهنماي ما. و درست در آن لحظات بود كه فرشته وحي فرود آمد و اين آيه را آورد: و من يتول الله و رسوله والذين آمنوا فان حزب الله هم الغالبون(سوره مائده، آيه 56)و هر كسي خدا و پيامبر او و كساني را كه ايمان آورده اند سر رشته دار خود بگيرد، پيروز است، چرا كه حزب واقعي خدا همان پيروزمندانند.
متن كامل را در همشهري آن لاين بخوانيد.
www. hamshahri. online. ir]]>
</TEXT>
</DOC>
<DOC>
<DOCID>HAM2-851017-099</DOCID>
<DOCNO>HAM2-851017-099</DOCNO>
<ORIGINALFILE>/1385/851017/world/_musicw.htm</ORIGINALFILE>
<ISSUE>يكشنبه 17 دي 1385</ISSUE>
<DATE calender="Western">2007-01-07</DATE>
<DATE calender="Persian">1385/10/17</DATE>
<CAT xml:lang="fa">ادب و هنر.هنر.موسیقی</CAT>
<CAT xml:lang="en">Literature and Art.Art.Music</CAT>
<TITLE>
<![CDATA[ديدگاه هنرمندان از پخش زنده راديويي اركستر سمفونيك از تالار وحدت
پخش زنده كنسرت ها]]>
</TITLE>
<TEXT>
<IMAGE>/1385/851017/world/008727.jpg</IMAGE>
<![CDATA[
مريم درستاني
از زمان افتتاح راديو گروه صبا تنها گروهي بود كه تاكنون توانسته بود به شكل زنده از راديو موسيقي پخش كند؛ يعني حدود دهه هاي 20 تا به امروز كه مهمترين اتفاق راديويي ما در آذرماه رخ داد. كنسرت موسيقي سمفونيك به شكل زنده در دو نوبت اجرا شد؛ يك نوبت پنجم، ششم و هفتم آذرماه بود و نوبت ديگر پانزدهم، شانزدهم و هفدهم آذرماه. از اين دو نوبت چهار روز به شكل زنده كنسرت موسيقي از تالار وحدت از راديوي سراسري ايران پخش شد و انگشت تعجب را بر دهان خيلي ها گذاشت؛ اين بهانه اي شد براي تهيه گزارشي در رابطه با اين كنسرت و دلايل پخش زنده آن از راديو.
مسلم است كه بهترين سوژه مورد نظر در رابطه با پخش زنده اين كنسرت از راديو، مدير عامل انجمن موسيقي ايران است. او شش ماهي است كه به اين سمت رسيده و فعاليت هاي تازه اي در عرصه موسيقي صورت داده كه يكي از اين موارد، پخش زنده موسيقي از راديوست. بابك رضايي كه تحصيل كرده مديريت دولتي است، در اين رابطه گفت: مهمترين اصل، بازگشت انجمن موسيقي به جايگاه خودش است و از آنجا كه اين انجمن مي تواند به عنوان بازوي تواناي مركز موسيقي عمل كند، ارتباط مستقيمي با مراكز دولتي و دستگاه هاي مرتبط دارد. به اين دليل يكي از موارد تقويت انجمن هاي موسيقي در سراسر كشور دفاتر و شعبات آن است كه بايد تقويت شود. او ادامه داد: در سال آينده تلاش داريم ساماندهي صورت بگيرد چون امروزه توليد و تحليل موسيقي در دست بنگاه هايي است كه بيشتر جنبه اقتصادي دارند نه جنبه هنري و تلاش داريم با تقويت انجمن موسيقي، سيستمي را ايجاد كنيم كه در راستاي هنر موسيقي فاخر باشد. رضايي در ادامه صحبت هايش به شناسايي گروه هاي موسيقي در كشور اشاره كرد و افزود: گروه موسيقي كه در تهران است خوب توسط ما اداره مي شود ولي ما مي خواهيم توسط شعبه هايي كه در شهرستان برگزار مي شود مسير برگزاري كنسرت ها و همين طور جشنواره هاي موسيقي را پربارتر كنيم. بابك رضايي كه خود نيز از فعالان عرصه موسيقي و تئاتر بوده در رابطه با اين اتفاق و اين رويداد كه چگونه شرايط فراهم شد تا اين كنسرت به شكل زنده از راديو پخش شود گفت: وقتي ذهن شما متمركز مسأله اي باشد، بهترين راه آنتن و برد است؛ توفيقي كه به همت دوستان وعزيزان اتفاق افتاد و به نظر من هيچ اتفاقي در بخش سياستگذاري رخ نداده؛ فقط ايده اي بود كه به شكل خوبي تعريف شد و جا دارد از معاونت صدا(دكتر خجسته)تشكر كنم.
كنسرت سمفونيك اركستر گراني است
مهدي لطفي برگزاركننده موسيقي زنده اركستر سمفونيك نيز در اين رابطه به مواردي اشاره مي كند. او تا شهريورماه گذشته مديريت نظارت مركز موسيقي را به عهده داشت، اما در اين رابطه مي گويد: در همه جاي دنيا اين رسم هست كه موسيقي هاي زنده به شكل زنده از شبكه هاي راديويي و تلويزيوني پخش مي شود اما اين اتفاق در ايران تنها در زمان افتتاح راديو رخ داده بود. او درباره مراحل پخش زنده آن از راديو گفت: براي اولين بار استوديوي سياري در تالار وحدت تشكيل شد و دكتر فرهت به شكل زنده كنسرت موسيقي را براي راديو گزارش دادند.
لطفي درباره اين كه استقبال عامه از اين گونه كنسرت خاص كه مي تواند طرفداران خاص داشته باشد گفت: اركستر سمفونيك، اركستر گراني است؛ حتي در همه كشورهاي دنيا هم براي اين كه مردم را به سمت اين نوع كنسرت ها بكشانند سوبسيدهايي مي دهند؛ يعني در كشورهاي ديگر هم اين نوع كنسرت ها به جاي نفع، ضرر هم دارند. ولي بايد اسپانسرهايي داشته باشند. اما تماشاگران اين نوع اركسترها معمولا نخبه ها هستند. وقتي برنامه اي در تالار وحدت برگزار مي شود تماشاگران آن به اندازه تالار وحدت هستند و اين مقدار نسبت به كشور ما رقم پاييني است؛ به شكلي كه ما هنوز سفر اركستر سمفونيك به شهرستان ها را هم فراهم نكرديم و به اين شكل اين اركسترها پرهزينه تر خواهند شد. اما ساده ترين راه براي آنها رسانه هاي صوتي و تصويري است كه اين امكان توسط دكتر خجسته و ديگر مديران راديو ايران فراهم شد و در كل كشور پخش شد و حتي روي شبكه ماهواره اي هم رفت.
لطفي در پاسخ به اين سئوال كه آيا قرار است اركستر سمفونيك هاي خاص به شكل كنسرت اجرا شوند گفت: تاكنون صحبت از موسيقي هايي است كه قابل دفاع در اين عرصه هستند و هر كنسرت زنده اي در ايران را نمي توان به شكل زنده از راديو پخش كرد.
او در پايان افزود: موسيقي هنر مظلومي است كه بايد به هر شكلي مورد حمايت قرار گيرد.
اركستر سمفونيك مداد دومي است
نادر مشايخي - رهبر اركستر سمفونيك- نيز درباره اين كنسرت و موضوع آن گفت: مسأله اوليه براي ما اين بود كه براي اولين بار آهنگ هايي از آروپرت آهنگساز مشهور استوني را اجرا كرديم و براي اين كه نشان دهيم اركستر سمفونيك توانايي نشان دادن بالايي دارد در روزهاي اول قطعات اورتور 1812 چايكوفسكي را اجرا كرديم. در سه روز بعد كنسرت پي نوته چايكوفسكي را اجرا كرديم كه براي خود من خيلي مهم است و علاقه من به اين نوع قطعات است چون از لحاظ فرم، متفاوت هستند؛ قطعاتي هستند مثل كارهايي كه به هم چسبانده مي شوند يا مثل كارهاي دي جي كه ميكس مي شوند.
مشايخي همين طور درباره عدم استقبال مردم از اين نوع كنسرت ها گفت: بعضي كنسرت هاست كه در ايران برگزار مي شود ولي در خارج، انعكاس آن بيشتر است. يا اين كه مثلا سال گذشته بزرگترين واقعه موسيقايي ما، اركستر ايراني بود كه به آلمان رفته بود ولي در ايران هيچ بازتابي نداشت. او درباره اين عدم توجه گفت: بيشتر ما خودمان را جدي نمي گيريم و خودمان را قبول نداريم، در صورتي كه اين اركستر كاملا حرفه اي است. او در رابطه با صحبت خود به مثال خوبي اشاره مي كند و مي گويد: مهم اين است كه تبليغ خوبي در اين رابطه صورت نمي گيرد. به عنوان مثال ما يكشنبه اگر كنسرت داشته باشيم چهارشنبه پلاكارد آن چاپ مي شود و فقط پنج شنبه و جمعه زمان تبليغ آن است كه تعطيل است. به نظر من مهمترين معضل موسيقي ما مسأله مالي است؛ يعني برگزاري يك اركستر فقط ضرر دارد. او درباره پخش زنده كنسرت از راديو استقبال خوشايندي كرد و گفت: متأسفانه اركسترهاي سمفونيك ما اسم ندارد و كسي كه مي خواهد به يك كنسرت بيايد اولين سئوالي كه مي كند اين است كه خواننده شما كيست؟ براي شما مثال مي زنم؛ من يك ميز دارم با يك مداد خوب كه با آن كار مي كنم  و نوك مداد را عوض مي كنم و مراقب آن هستم كه از بين نرود. در مقابل يك مداد ديگري هم دارم كه كسي آن را به من داده اما خوب نمي نويسد و من مراقب آن نيستم؛ اركستر سمفونيك مداد دومي است نه اولي.
]]>
<IMAGE>/1385/851017/world/008730.jpg</IMAGE>
<![CDATA[
جشنواره موسيقي فجر
در پايان بابك رضايي درباره فعاليت هاي آينده انجمن موسيقي گفت: اول اين كه بايد راه هاي تبليغ و اطلاع رساني براي مردم را پيدا كنيم.
تلاش كرديم كه ابتدا به شكل پيش فيلم يعني آنونس در سينماها كنسرت هاي موسيقي كشور خودمان را پخش كنيم و مسلم است كه استارت آن از جشنواره فيلم فجر امسال شروع مي شود تا بتوانيم از طريق سينما اين تابو را بشكنيم.
او در ادامه افزود: قرار است از طريق 7تا10 سينماي منتخب تهران اين كار را شروع كنيم و بيشتر تلاش داريم نه تنها موسيقي پاپ بلكه موسيقي را از شكل تفنني آن خارج كنيم و بيشتر مردم را به جنبه علمي و جدي آن توجه بدهيم كه اين حلقه مفقوده اين عرصه است و در ضمن تلاش كنيم رپرتوارهايي را از آهنگسازان خودمان برگزار كنيم. رضايي كه امسال به عنوان دبير اجرايي جشنواره موسيقي فعاليت دارد در اين رابطه گفت: امسال براي اولين بار از سالن اصلي تئاتر شهر استفاده مي شود. همين طور در سالن هاي شهيد آويني، اجراهاي موسيقي ويژه دانشجويان داريم و براي اولين بار كتابي مربوط به 22دوره قبل جشنواره موسيقي منتشر مي شود كه مي تواند منبع خوبي براي جوانان باشد و اين كه گروه نوازي سازهاي سنتي ما رونق بيشتري خواهند يافت. رضايي در پايان از شبكه هاي ماهواره اي نام برد و افزود: قرار است اجراي كنسرت هاي جشنواره موسيقي فجر از شبكه جام جم، سحر، العالم و الجزيره هم پخش شود.]]>
</TEXT>
</DOC>
<DOC>
<DOCID>HAM2-851017-100</DOCID>
<DOCNO>HAM2-851017-100</DOCNO>
<ORIGINALFILE>/1385/851017/world/_musicw.htm</ORIGINALFILE>
<ISSUE>يكشنبه 17 دي 1385</ISSUE>
<DATE calender="Western">2007-01-07</DATE>
<DATE calender="Persian">1385/10/17</DATE>
<CAT xml:lang="fa">ادب و هنر.هنر.موسیقی</CAT>
<CAT xml:lang="en">Literature and Art.Art.Music</CAT>
<TITLE>
<![CDATA[حسين عمومي در جلسه سخنراني ساختار سازهاي ني و تمبك؛
گستره صوتي ني كليدار شش دانگ كامل است]]>
</TITLE>
<TEXT>
<IMAGE>/1385/851017/world/008733.jpg</IMAGE>
<![CDATA[
 گروه ادب و هنر - گستره صوتي ساز ني در ني كليدار شش دانگ كامل مي شود؛ چرا كه يك نت، ربع پرده و نيم پرده كه در اين ساز كم بود را به گستره آن اضافه كردم كه فاصله خالي يك نت بين اكتاو اول و دوم را هم پر مي كند.
دكتر حسين عمومي در جلسه سخنراني ساختار سازهاي ني و تمبك كه دوم دي ماه در كنسرواتوار تهران برگزار شد، با بيان اين مطلب گفت: ني سنتي داراي پنج سوراخ روي ني و يك سوراخ در پشت دارد كه با شست گرفته مي  شود. من ني را يك بند بلندتر مي برم و در زير آخرين سوراخ يك سوراخ ديگر اضافه مي كنم كه با انگشت كوچك دست پايين پوشيده مي شود. در ني هاي بلند كليدي به كمك انگشت كوچك مي آيد و سوراخ آخر را مي پوشاند. بعد از اين سوراخ دو سوراخ ديگر هم اضافه كرده ام كه به وسيله دو لوله فلزي كه روي هم مي چرخند، باز و بسته مي شوند و با بستن سوراخ اول توسط انگشت كوچك نسبت به وضعيت دو لوله مي توان سه نت مختلف را به دست آورد. در ني كه معروف به ني دياپازون است و بم ترين نت آن do است من نت si، si كرون و si بمل را مي توانم اجرا كنم.
وي افزود: به اين ترتيب گستره صوتي ني شش دانگ كامل مي شود؛ يعني سي، دو، ر، مي- مي فا سل لا- لا، سي، دو، ر- ر، مي، فا، سل- سل، لا، سي، دو- دو، ر، مي، فا. به همين دليل به اين ني مي گوييم ني شش دانگ. چون يك نت و ربع پرده و نيم پرده كمتر آن را به گستره ساز اضافه كرده ام كه ضمناً فاصله خالي يك نت بين اكتاو اول و دوم را هم پر مي كند.
عمومي به خاطرات مسابقات رامسر در زمان دانشجويي اشاره و خاطرنشان كرد: من زمان دانشجويي به اردوهاي هنري رامسر رفته بودم. دو سال در آن جا بين سه نوازنده ني شاگرد اول شدم و شرايط مانند الان نبود. آن زمان كسي ني نمي زد. آن زمان همه آكاردئون، ويولن و سازهاي فرنگي مي زدند. آنجا من با هيأت ژوري مسابقات يعني حسين دهلوي، فرامرز پايور، حسين تهراني، محمود كريمي و مصطفي پورتراب آشنا شدم. دكتر صفوت هم بودند. هر روز، روز امتحان يك ساز بود. مثلاً يك روز آكاردئون، يك روز گيتار، يك روز ويولن. شب قبل از روز امتحان ني، دانشگاه ملي كنسرت داشت و من برنامه ساز تنها داشتم و اساتيد ساز من را شنيده بودند. وقتي نوبت امتحان گرفتن از من شد، همه گفتند: آقا شما كي هستيد، كجا بوديد. ما كسي را نداشتيم در اين حد ساز بزند. شما كجا بوديد. گفتم من دانشجوي معماري هستم. بعد گفتند: پيش چه كسي كار كرديد. گفتم:من از روي نوارهاي استاد كسايي كار كرده ام و صداي ني را به كمك دوستي به نام شكرالله كه در اصفهان كارگر كارخانه زاينده رود بود و ني مي زد، توانستم دربياورم. استاد دهلوي مرا تشويق كردند كه بيا هنرستان و جدي كار كن. بعد رفتم نزد استاد فخرالديني براي سلفژ و تئوري. كتاب را مي گذاشتيم مقابل مان و كارهاي صبا را مي زديم. هر جا نت سي مي ديدم، مجبور بودم سكوت كنم و اين مسأله خيلي هم من و هم استاد فخرالديني را اذيت مي كرد. يك روز به آقاي دهلوي گفتم كه مي خواهم روي ني كليد بگذارم. ايشان با يك ناباوري گفتند: خيلي خوب است. ايشان گفتند: تو نكني چه كسي اين كار را بكند.
اين استاد دانشگاه در ادامه صحبت هاي خود درباره تمبك كوكي كه ساخته است، اين گونه گفت: ساختمان تنبك يك جعبه رزنانس چوبي است كه پوستي از جنس پوست بز، شتر يا گوساله روي آن مي كشند. پوست را خيس مي كنند تا نرم مي شود و روي جعبه مي كشند و با چسب مي چسباند دور كاسه رزنانس. به اين عمل هم مي گويند پوست انداختن. اما اينكه اين پوست چه صدايي دهد بستگي به آب و هوا باران و آفتاب و طبيعت دارد.
وي افزود: تمبك نوازها بعضي وقت ها مي ديدند صداي اين ساز زير است به آن كمي آب مي زدند. بعد مي ديدند كه پوست افتاده است آن را روي آتش مي گرفتند. اما اين راه  حل ها موقتي بودند. براي اينكه وقتي شما پوست را مرطوب مي كنيد و شروع به زدن مي كنيد، اين آب كم كم تبخير مي شود و پوست دوباره خشك مي شود؛ يعني اگر شما يك ربع تنبك بزنيد، پوست دوباره به حالت اولش باز مي گردد.
وي با تاكيد براين موضوع كه هميشه به دنبال توليد صداي دقيق از تمبك بوده است، ادامه داد: ساز من ني است و با زحمت و مشكلاتي كه صدا درآوردن اين ساز دارد، سعي مي كنم صداهاي درستي را توليد كنم. كنار من تمبك بدون توجه به صداي ساز من، مرا با ضربه هايي همراهي مي كند كه داراي فركانس هايي است كه اين فركانس ها هيچ گونه هماهنگي با صداي ني من ندارد. به همين دليل، به همه نوازندگان تنبك مي گفتم بايد فكري براي كوكي كردن تنبك كرد تا اينكه بالاخره خودم اقدام كردم و حدود 10 سال است كه با اين مشكل دست و پنجه نرم مي كنم و آنچه شما اكنون مي بينيد ثمره اين تلاش است.
در ادامه اين برنامه، شاهين مهاجري درباره تمبك به ايراد سخنراني پرداخت. همچنين پيش درآمد ترك از بيگجه خاني، دو ضربي ترك از ابوالحسن صبا و رنگ از پيرنياكان توسط احمد مستنبط(تمبك كوكي)، سجاد پورقناد(سه تار)و علي نجفي ملكي(ني كليدار)نواخته شد. در همين برنامه، آرش لطفي(تمبك كليدار)و سامان ضرابي(سنتور)پيش درآمد همايون و رنگ همايون از استاد پايور را نيز اجرا كردند.]]>
</TEXT>
</DOC>
<DOC>
<DOCID>HAM2-851017-101</DOCID>
<DOCNO>HAM2-851017-101</DOCNO>
<ORIGINALFILE>/1385/851017/world/_musicw.htm</ORIGINALFILE>
<ISSUE>يكشنبه 17 دي 1385</ISSUE>
<DATE calender="Western">2007-01-07</DATE>
<DATE calender="Persian">1385/10/17</DATE>
<CAT xml:lang="fa">ادب و هنر.هنر.موسیقی</CAT>
<CAT xml:lang="en">Literature and Art.Art.Music</CAT>
<TITLE>
<![CDATA[گزارش سفر يونان(12)
چكامه اي بلند]]>
</TITLE>
<TEXT>
<IMAGE>/1385/851017/world/008568.jpg</IMAGE>
<![CDATA[
دكتر ميرجلال الدين كزازي
گروه ادب و هنر- در 11 شماره گذشته گزارش سفر دكتر ميرجلال الدين كزازي به يونان، استاد در بحثي پرشور با يكي از سخنرانان همايش بحث به توصيف كوروش كبير، پادشاه ايران كشيده شد و اينك ادامه گزارش از نظرتان مي گذرد.
***
من اين بار، به زبان شكرين و دلاويز شعر، با او سخن گفتم و وي را از اينكه بر نوشته هاي يونانيان و روميان درباره اسكندر بنياد كند، بازداشتم. رهاورد و ارمغان اين گفت وگوي چامه اي بلند گرديد كه از آن پس، سروده آمد. آغاز و خاستگاه اين چامه لخت نخستين آن است كه آن نيز شنگ و شوخ افتاده است. من اين چامه را در پي مي آورم؛ باشد كه خوانندگان گرامي اين گزارش را كه سخن سنجند و ادب دوست، پسنديده و دلپذير آيد:
منه لي لي به لالاي سكندر؛
مبر بر آسمان جاي سكندر
يكي خونريز مردمكش نيابي،
به گيتي، هيچ همتاي سكندر
همه هرزه است و ژاژ و خام و ياوه،
ز سر تا بن، سخنهاي سكندر
فرو هرگز نشد در گوش تاريخ
گجسته تر از آواي سكندر
نباشد جز نواي بيم و بيداد
نوايي كايد از ناي سكندر
مگر خون زنان و كودكان نيست
مي گلگون به ميناي سكندر
بجز نقش و نگار خون نباشد
نگار و نقش ديباي سكندر
نبيني و نيابي هيچ مامي
چو مام ماژافساي سكندر
زماري، گشت آبستن المپوس؛
وزاو، شد زندگي زاي سكندر
دومار دوش ضحاكند ترسان،
از آن ماران شيباي سكندر
نبيني جز سخن از مرگ و از مار،
به تاريخ غم افزاي سكندر
به هرزه، تخت جم را سوخت تائيس،
زن بد نام رسواي سكندر
زني آشفته خوي و آتش افروز؛
دلارام دلاراي سكندر]]>
</TEXT>
</DOC>
<DOC>
<DOCID>HAM2-851017-102</DOCID>
<DOCNO>HAM2-851017-102</DOCNO>
<ORIGINALFILE>/1385/851017/world/_mycity.htm</ORIGINALFILE>
<ISSUE>يكشنبه 17 دي 1385</ISSUE>
<DATE calender="Western">2007-01-07</DATE>
<DATE calender="Persian">1385/10/17</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[ساكنان شهر گمشده در هياهوي شهر
مهاجران؛ شهروند يا شهرنشين]]>
</TITLE>
<TEXT>
<IMAGE>/1385/851017/world/008736.jpg</IMAGE>
<![CDATA[
عكس: جواد گلزار
گروه شهري - نتايج تحقيقات جامعه شناسان شهري نشان داده كه ميزان تعلق اجتماعي شهروندان ضعيف است و شهروندان نسبت به محيط زندگي خود احساس تعلق و يگانگي ندارند.
ساختار زندگي شهري شرايطي را ايجاد كرده كه منافع عمومي در مقابل منافع شخصي رنگ باخته است. فردي كه از روستا به شهر مهاجرت مي كند، بعد از اقامت به عنوان شهرنشين محسوب مي شود، اما هنگامي كه با قوانين و مقررات و مناسبات محيط جديد آشنا مي شود، آن را پذيرفته و قواعد آن را رعايت نمايد شهروند خواهد شد.
گسترش شهرها در نتيجه افزايش جمعيت و مهاجرت از روستاها پديد آمده است، همچنين مهاجرت از روستا به شهر باعث تراكم جمعيت شهر مي شود و اين در حالي است كه مهاجران وارد شده به شهر با اوضاع و احوال زندگي شهري خو نگرفته اند.
روند سريع انتقال جمعيت از روستا به شهر در برخي شهرها با ايجاد منابع و امكانات كافي شهري مانند مسكن، آب، برق و... همراه نبوده است و كمبودهايي احساس شده است. از طرف ديگر افزايش جمعيت، گسترش فيزيكي شهر را در پي داشته و ارائه خدمات شهري را مشكل كرده است.
بدين ترتيب مشكل مسكن، كمبود فضاي سبز كافي، آلودگي هوا ناشي از تردد اتومبيل ها، حاشيه}نشيني و بيكاري، از جمله عوامل نارضايتي شهري است.
از سوي ديگر آگاهي از نيازها و مسائل مردم و بررسي نگرش آنان در ميزان نقشي كه مي توانند در رفع مشكلات شهري داشته باشند، زمينه مساعدي براي برقراري ارتباط منطقي و صحيح بين نهاد خدمت رسان به شهروندان و خود شهروندان فراهم ساخته و اعتماد ميان شهروندان و مديريت شهري برقرار مي شود. مشـــاركت شهروندان در مديريت شهري مي تواند در تأمين منابع اقتصادي، كاهش هزينه خدمات، افزايش انسجام اجتماعي، كاهش آسيب ها و تنش هاي ناشي از زندگي شهري و رضايت شهروندان مؤثر باشد.
بدين ترتيب اگر بررسي نگرش شهروندان از مشاركت در مديريت شهري بعنوان هدف اصلي قرار گيرد، مشاركت فرآيندي توصيف شده است كه توسط آن مردم مي توانند خود را سازمان دهند و از طريق آن در فعاليت هاي توسعه محلي اظهار نظر كنند، همچنين روابط اجتماعي و تعامل ها يكي از عوامل مهم در ايجاد احساس تعلق عنوان شده بطوري كه تعامل اجتماعي خميرمايه هسته مركزي گروه يا اجتماع را تشكيل مي دهد و در شكل گيري جمعي متشكل از افراد، نقش برجسته اي ايفا مي كند.
از اين رو مديريت شهري در صورتي مي تواند موفق باشد كه از پايين ترين سطح تا بالاترين سطح در آن مديريت كلان شهري، مديريت شهري - مناطق شهري - نواحي شهري و محلات شهري به عنوان لايه هاي سياست گذاري و تصميم گيري وجود داشته  باشد.
در اين ميان بحث مشاركت از نظر كيفيت و كميت مطرح است. در نظام مديريت مردمي، هدف اين است كه همه حضور داشته باشند، همه عناصري كه در مديريت شهري مؤثر هستند بايد بتوانند به سهم خود در اين امر مشاركت كنند از جمله عناصر دولتي، محلي، بخش خصوصي و...
راه حل مناسب در پديد آمدن حركت هاي اجتماعي بايد با مشاركت محله ها صورت گيرد، در حقيقت بايد سازمان هاي مشاركتي در واحد محله شكل بگيرد و عزم ملي با حركت هاي اجتماعي پيوند بخورد.
هنگامي كه شهروندان نسبت به محيط اجتماعي خود احساس تعلق نمايند، شرايط لازم براي اجتماعي اخلاقي فراهم مي شود و با افزايش تعلق اجتماعي مشاركت اجتماعي نيز افزايش مي يابد.
در واقع مي توان گفت ارتباط معني داري بين ميزان توانايي شهروندان براي كنش هاي مشاركتي در امور شهري و ميزان مشاركت آنها وجود دارد. بر اين اساس هر قدر شهروندان احساس قوي تري براي فعاليت هاي مشاركتي خود داشته باشند به همان نسبت بر ميزان مشاركت آنها افزوده خواهد شد.
در اين ميان آمارهاي جهاني نشان مي دهد مردان بيشتر از زنان مشاركت دارند، تحصيلكرده ها بيشتر مشاركت دارند، شهرنشينان بيش از روستائيان، افراد سنين 35 تا 55 سال بيش از جوانترها، متأهلين بيش از مجردين و ساكنين قديمي محله بيش از تازه واردين، مشاركت دارند.
بسياري از جامعه شناسان شهري بر اين باورند كه دلايل اصلي پايين آمدن مشاركت شهروندان در اداره شهر با موضوع تعلق خاطر آنها با شهر ارتباط معنا داري دارد.
يكي از دلالي اصلي اين كه بر اساس نتايج به دست آمده از تحقيقات جامعه شناسان شهري؛ ميزان تعلق اجتماعي شهروندان ضعيف است، آن است كه تهران بيش از آنكه داراي شهروند باشد،  افراد شهرنشين دارد.
چنان كه در سطور پيش نيز اشاره شد فردي كه از روستا به شهر مهاجرت مي كند، بعد از اقامت به عنوان شهرنشين محسوب مي شود، اما هنگامي كه با قوانين و مقررات و مناسبات محيط جديد آشنا مي شود، آن را پذيرفته و قواعد آن را رعايت نمايد شهروند خواهد شد و چنانچه نسبت به آن احساس تعلق نمايد، منافع عمومي براي او به اندازه منافع فردي اهميت مي يابد و در اين شرايط مشاركت اجتماعي در امور شهري خواهد داشت. بنابر آن بهتر است با افزايش برنامه هاي آموزش فرهنگي و اجتماعي، حقوق زندگي شهري به شهروندان شناسانده و زمينه مشاركت اجتماعي آنان در مديريت شهري فراهم شود.
نزديك ترين مفهومي كه از مشاركت اجتماعي در ذهن مردم ايجاد مي شود، مشاركت در رعايت قوانين و مقررات شهري و مشاركت در ارائه كمك فكري است و دورترين مفهومي كه از مشاركت در ذهن افراد ايجاد مي شود، مشاركت عملي و اجرايي است.
در حقيقت شهروندان در اموري كه جنبه قانوني پيدا مي كند و جزء الزامات زندگي شهري است(نظير رعايت قوانين و مقررات شهري)و نيز در اموري كه آسانتر است(ارائه پيشنهاد و نظر)آمادگي بيشتري براي مشاركت دارند.]]>
</TEXT>
</DOC>
<DOC>
<DOCID>HAM2-851017-103</DOCID>
<DOCNO>HAM2-851017-103</DOCNO>
<ORIGINALFILE>/1385/851017/world/_mycity.htm</ORIGINALFILE>
<ISSUE>يكشنبه 17 دي 1385</ISSUE>
<DATE calender="Western">2007-01-07</DATE>
<DATE calender="Persian">1385/10/17</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[حقوق شهروندي
به دنبال حقوق خود از چاله به چاه]]>
</TITLE>
<TEXT>
<![CDATA[شهره مهرنامي
مشكل شهروندان با چاله هاي تهران و ديگر شهرهاي بزرگ داستاني قديمي است، همه ما بارها و بارها داستان مسافري را كه از تاكسي پياده شده و ديگر ديده نشده است شنيده ايم؛ همان مسافري كه هنگام پياده شدن از تاكسي درون چاله  اي بزرگ كه يكي از ارگانها براي ضرورتي آن را حفر كرده بود افتاد. ماجراهايي از اين دست و يا حكايت چاله چوله هاي كوچكي كه باعث آسيب رسيدن جسمي به عابران و همينطور آسيب ديدن خودروهاي در حال حركت شده اند فراوانند.
آيا مي دانيد در اين گونه موارد چه كسي پاسخگو خواهد بود و آيا تنها با تماس گرفتن با شماره 137 شهرداري، كار تمام مي شود؟
تا به حال فكر كرده ايد اين حقوق ضايع شده شهروند بي نوا كجاست و چه كسي بايد خسارت آن را بپردازد و اصلاً تا به حال ديده ايد كه شهروندي به دنبال خسارت گرفتن از نهاد و يا ارگان دولتي كه به جان و مال او خسارت وارد كرده است باشد؟
علي صابري وكيل پايه يك دادگستري مي گويد: قوانين ما تنها الزام ها را گفته اما ضمانت اجراها در قانون نيامده است. البته در مباحثي از قانون مجازات اسلامي مواردي از ضمانت اجرا آمده است؛ مثلاً در ماده 339 قانون مجازات اسلامي آمده: هر گاه كسي در معبر عام يا هر جاي ديگري كه تصرف در آن مجاز نباشد چاهي بكند يا سنگي يا چيز لغزنده اي بر سر راه عابران قرار دهد يا هر عملي كه موجب آسيب يا خسارت عابران گردد انجام دهد، عهده دار ديه يا خسارت خواهد بود. ولي اگر اين اعمال در ملك خود يا در جايي كه تصرفش در آن مجاز است واقع شود عهده دار ديه يا خسارت نخواهد بود.
صابري مي گويد در ماده 11 قانون مسئوليت مدني نيز مشخصاً آمده: كارمندان دولت و شهرداري و موسسات وابسته به آنها كه به مناسبت انجام وظيفه عمداً يا در نتيجه بي احتياطي خسارتي به اشخاص وارد نمايند، شخصاً مسئول جبران خسارات وارده هستند ولي هر گاه خسارات وارده مستند به عمل آنها نبوده و مربوط به نقص وسائل ادارات و موسسات مزبور باشد در اين صورت جبران خسارت برعهده اداره يا موسسه مربوطه است ولي در مورد اعمال حاكميت دولت هر گاه اقداماتي كه برحسب ضرورت براي تامين منافع اجتماعي طبق قانون به عمل آيد و موجب ضرر ديگري شود دولت مجبور به پرداخت خسارت نخواهد بود. متاسفانه اين قانون از سال 1339 به ما به ارث رسيده و تصور مي كنم همانطور كه شهرها پيشرفت كرده اند مشكلات آنها نيز تغيير كرده و شايد نياز باشد براي احقاق حقوق شهروندان قوانين جديدي تصويب شود.
او ادامه مي دهد: لايحه 14 ماده اي مسئوليت مدني دولت سال 81 به مجلس رفت ولي هنوز هيچ خبري از آن نيست. شعبه دادگاهي 1054 نيز حدود يك سال است كه با موضوعيت حقوق شهروندي ايجاد شده ولي بايد ديد كه چه تعداد از شهروندان و با چه شكاياتي به آنجا مراجعه مي كنند و چه جوابي مي گيرند!]]>
</TEXT>
</DOC>
<DOC>
<DOCID>HAM2-851017-104</DOCID>
<DOCNO>HAM2-851017-104</DOCNO>
<ORIGINALFILE>/1385/851017/world/_mycity.htm</ORIGINALFILE>
<ISSUE>يكشنبه 17 دي 1385</ISSUE>
<DATE calender="Western">2007-01-07</DATE>
<DATE calender="Persian">1385/10/17</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[صداي شهر
زندگي در سايه شهروندمداري]]>
</TITLE>
<TEXT>
<![CDATA[آزاده بهشتي
يكي از دستاوردها و موفقيت هاي اداره شهر در چند سال اخير برداشتن گام هاي مهم و مؤثر در راستاي نهادينه كردن حقوق شهروندي بوده  است. در اين زمينه احياي اصل شوراها، دخالت شهروندان در تصميم گيري ها، مشاركت در تصميم سازي ها و فراهم آوردن زمينه هاي تأسيس تشكل هاي غيردولتي از جمله اين گام ها به شمار مي آيد.
اهميت حقوق شهروندي تا بدان حد است كه رابطه نزديكي با جايگاه حاكميت پيدا مي كند، چنانكه برخي از كارشناسان اعتقاد دارند جامعه اي كه در آن حقوق شهروندان نهادينه نشده باشد، رابطه مردم و حاكميت دچار تزلزل مي  شود، از اين رو گام هاي مثبت مديريت شهر در سال هاي اخير توانسته به اين مهم پيش برود.
تبيين مفهوم حقوق شهروندي و اهميت نهادينه شدن آن در جامعه و بررسي ميزان توجه به حقوق شهروندي در يك جامعه با توجه به همين اصل ضروري است.
اهميت نهادينه شدن حقوق شهروندي در جامعه مي تواند راه حل مناسبي براي برون رفت از بسياري از مشكلاتي باشد كه شهر و اداره كنندگان شهر با آن دست و پنجه نرم مي كنند.پيش از هر چيز بايد به تعريف حقوق شهروندي پرداخت تا با آگاهي از اين تعريف بتوان مصاديق اجرايي حقوق شهروندي را يافت.
حقوق شهروندي يعني مجموعه اي از حقوق و امتيازاتي كه در نظام حقوقي يك كشور به شهروندان آن، با لحاظ كردن دو اصل كرامت انساني و منع تبعيض براي فراهم سازي زمينه رشد شخصيت فردي و اجتماعي آنها تعلق مي گيرد.
حقوق شهروندي حقوق يك شهروند در جامعه است و در نگاه كنجكاو حقوقي مي توان به مجموعه ضوابط زندگي يك شهروند در يك شهر حقوق شهري اطلاق كرد.
تحقق حقوق شهروندي و مشاركت جويي مردم در عرصه مديريتي نيازمند مباني نظري و عقل اجرايي است.
در صورتي كه مديران و تصميم گيران فضا و باور مشاركت معنادار مردم را از دست بدهند با اصول و مباني اداره شهر اسلامي فاصله خواهند گرفت.
تا زماني كه مشكلات مربوط به اين باور حل نشود موضوعات و مسائل مربوط به شهروندي، نقش و حضور آنان در اداره امور نيز حل نخواهد شد. شهرداري نهادي اجتماعي است و بايد نگاه يك سازمان خدماتي نسبت به آن تغيير كند، بر اساس اين نگاه، رويكرد اقدامات در شهرداري، شهروند مداري است و مسئولين شهر مكلف به تأمين حقوق شهروندان هستند اما شهروند نيز در قبال حقوقي كه تقاضا مي كند بايد مسئوليت پذير باشد چرا كه تعامل بين شهروند و مديريت شهري تعاملي دو سويه است.در اصول 100 تا 106 قانون اساسي مباحث مربوط به شوراهاست كه در آن بر توزيع فضاي قدرت در عرصه هاي محلي تاكيد شده با اين وجود مشكلات ساختاري باعث شده، تا باورهايمان را در عرصه مشاركت هاي محلي و مردمي نپذيريم در صورتي كه مشاركت مردم در عرصه هاي محلي مهمترين ابزار توجه به حقوق شهروندي است.]]>
</TEXT>
</DOC>
<DOC>
<DOCID>HAM2-851017-105</DOCID>
<DOCNO>HAM2-851017-105</DOCNO>
<ORIGINALFILE>/1385/851017/world/_siasatw.htm</ORIGINALFILE>
<ISSUE>يكشنبه 17 دي 1385</ISSUE>
<DATE calender="Western">2007-01-07</DATE>
<DATE calender="Persian">1385/10/17</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[نگاه اروپا به برنامه هسته اي ايران
رويكرد فراآتلانتيكي]]>
</TITLE>
<TEXT>
<IMAGE>/1385/851017/world/008712.jpg</IMAGE>
<![CDATA[
محسن پيريايي
تصويب قطعنامه تحريم برنامه هسته اي جمهوري اسلامي ايران از سوي شوراي امنيت سازمان ملل به عنوان نهاد حافظ صلح و امنيت بين المللي، موضوعي است كه حكايت از انحراف اين نهاد مرجع از وظايف قانوني خود دارد؛ نهادي كه جهانيان از زمان تأسيس آن تاكنون بارها شاهد تناقضات آشكار ناشي از نفوذ ابرقدرت ها در عملكرد آن بوده اند.
چنانچه به شرايط حاكم بر تأسيس سازمان ملل پس از جنگ جهاني دوم بنگريم، شايد موضع گيري هاي سياسي شوراي امنيت به عنوان نهادي حقوقي كه مصوبات آن براي كشورهاي عضو سازمان ملل حكم قانون را دارد، چندان شگفت به نظر نرسد. فضاي امنيتي پس از پايان جنگ دوم جهاني و تلاش متفقين براي شكل دادن به ترتيبات بين المللي بر اساس تمايلات خود به شكلي كه از آن پس هيچ عامل ديگري نتواند روند سلطه طلبي آنان را به چالش بكشد، دليلي است كه مي توان آن را به عنوان يكي از عوامل اصلي ايجاد ركن امنيتي سازمان ملل با ترتيبات كنوني به حساب آورد. طبيعي است كه در اين نگاه توهم توطئه دخالتي ندارد، چراكه رويكردهاي متناقض اين شورا به مسائل گوناگون بين المللي در برهه هاي مختلف زماني خود دليل محكمي بر شكست شوراي امنيت در عملي كردن شعارهاي زيبا و فريبايي  است كه در مقدمه منشور ملل متحد بر آنها تأكيد شده است.
ايرانيان از جمله مردماني هستند كه بارها شاهد شكل گيري فرآيندهاي تبعيض آميز در شوراي امنيت سازمان ملل بوده اند و همان گونه كه اشاره شد آخرين آنها را در قطعنامه 1737 اين شورا برضد پرونده هسته اي كشورشان كه هيچ كدام از معيارهاي طرح در شوراي امنيت را نداشت، مشاهده كردند.
از آژانس تا شورا
از ابتداي جدي تر شدن موضوع طرح پرونده هسته اي ايران در آژانس بين المللي انرژي اتمي يكي از قابل تأمل ترين مسائل، روند موضع گيري هاي اروپا در قبال پرونده است. سه كشور اروپايي انگليس، آلمان و فرانسه كه همواره به روابط فراآتلانتيكي خود نگاهي راهبردي داشته اند، در جريان برخورد با پرونده هسته اي ايران نيز ثابت كردند علي رغم تمامي تحليل ها مبني بر حركت اتحاديه اروپا به سمت استقلال در سياست خارجي به ويژه پس از فروپاشي بلوك شرق، همچنان در نهايت بر اساس هنجارها و اصول مشترك خود با ايالات متحده آمريكا رفتار مي كنند.
تا پيش از آن كه ايران پروتكل الحاقي پادمان ان پي تي را بپذيرد رويكرد اروپا كاملاً هم جهت با آمريكا و نسبت به ايران بسيار سختگيرانه بود. هرچند كه با پذيرش پروتكل از جانب ايران و ازسرگيري مذاكرات ميان ايران و سه كشور اروپايي در قالب 4 كميته تخصصي در نگاه اول، رويكرد اروپا به موضوع هسته اي ايران معتدل تر و واقع بينانه تر به نظر مي رسيد اما مخالفت جمهوري اسلامي ايران با ادامه يافتن تعليق داوطلبانه غني سازي اورانيوم به دليل درخواست غيرمنطقي اروپا مبني بر ادامه تعليق، موجب شد تا اروپا بار ديگر نشان دهد اختلافات آنها با ايالات متحده در خصوص پرونده هسته اي ايران صرفاً اختلافاتي تاكتيكي و ناشي از تفاوت سليقه در دستيابي به هدف واحد مدنظر آنان است و نمي توان اين اختلافات را ناشي از تفاوت هاي مبنايي و راهبردي سياست خارجي ايالات متحده آمريكا و اتحاديه اروپا دانست.
در نهايت همين نگاه واحد، موجبات ارجاع پرونده هسته اي ايران را به شوراي امنيت فراهم آورد؛ نه بدين علت كه تهديد بودن برنامه هسته اي ايران براي صلح و امنيت جهاني از سوي آژانس اثبات شد، بلكه بدين علت كه آژانس با درخواست قدرتهاي داراي اعمال نفوذ در نهادهاي بين المللي و از جمله آژانس و شوراي امنيت اعلام كرد امكان بررسي و تدقيق بيشتر در مورد برنامه هسته اي ايران را ندارد، هرچند كه هيچ مدركي هم مبني بر انحراف برنامه هسته اي ايران از مسير صلح آميز پيدا نكرده است.
تصويب قطعنامه
قطعنامه 1737 شوراي امنيت در خصوص تحريم ايران طي فرايندي در شوراي امنيت به تصويب رسيد كه فرضيه پيشين ما را اثبات مي كند. پس از آن كه كشور هاي اروپايي با قاطعيت از ارجاع پرونده ايران به شوراي امنيت حمايت كردند، باز هم مشخص شد چنانچه تفاوت هايي هم در رويكرد اروپا و آمريكا به پرونده هسته اي ايران به چشم مي خورد تفاوت هايي تاكتيكي است. بسته پيشنهادي اروپا كه كشورهاي اروپايي آن را به عنوان جايگزين برنامه هسته اي به ايران ارائه كردند، كاملاً حكايت از تلاش آنها براي فراهم كردن شرايط لازم در جهت اعمال فشار بيشتر بر جمهوري اسلامي ايران داشت، چراكه پاسخ منفي ايران به اين پيشنهادات با توجه به غيرقابل مقايسه بودن آن با مزيت هاي بهره برداري از انرژي صلح آميز هسته اي آشكار بود و آنگاه اين واكنش ايران مي توانست شرايط را براي اعمال فشار بيشتر اروپا و آمريكا در شوراي امنيت فراهم كند. علاوه براين عدم توجه اروپا به پاسخ ايران به بسته پيشنهادي نيز مي تواند دليل ديگري در جهت اثبات رويكرد غيرقانوني، سياسي و ناعادلانه اروپا در قبال پرونده هسته اي ايران باشد كه در نهايت به تصويب قطعنامه 1737 انجاميد.]]>
</TEXT>
</DOC>
<DOC>
<DOCID>HAM2-851017-106</DOCID>
<DOCNO>HAM2-851017-106</DOCNO>
<ORIGINALFILE>/1385/851017/world/_siasatw.htm</ORIGINALFILE>
<ISSUE>يكشنبه 17 دي 1385</ISSUE>
<DATE calender="Western">2007-01-07</DATE>
<DATE calender="Persian">1385/10/17</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[منفعت دوسويه روس ها
دكتر محمدمهدي مظاهري]]>
</TITLE>
<TEXT>
<IMAGE>/1385/851017/world/008709.jpg</IMAGE>
<![CDATA[
سرانجام قطعنامه 1737 به اتفاق آرا در شوراي امنيت عليه برنامه هاي هسته اي كشورمان صادر شد. گرچه اين قطعنامه فاقد ضمانت اجرا و يا بندهاي اساسي جهت فشار آوردن به ايران است، اما از آن جهت كه مورد تأييد پنج عضو دائم شوراي امنيت بوده، مي تواند حائز اهميت باشد.
به نظر مي رسد كه پس از اتخاذ سياست هاي يك جانبه گرايانه آمريكا در حمله به عراق، كه حتي بدون موافقت دبيركل سازمان ملل متحد(كوفي عنان)صورت گرفت و شكست سياست هاي تهاجمي اين كشور در منطقه و نيز تشديد افكار ضدجنگ در سراسر جهان را به دنبال داشت، تلاش زيادي براي ايجاد اجماع بين المللي بر سر تحريم اقتصادي ايران به دليل تداوم فعاليت هاي صلح آميز آن از سوي دولتمردان كاخ سفيد صورت گرفته است. در اين ميان نكته قابل ذكر اين است كه مقامات روسي گرچه به ظاهر مقاومت هايي را براي ايجاد تغيير در برخي از بندهاي قطعنامه پيشنهادي اروپا از خود نشان دادند، ولي طبق سنت ديرينه خود، بار ديگر ثابت كردند كه در بزنگاه هاي حساس، هميشه دوستان خود را تنها مي گذارند. لازم به ذكر است مقاومت اوليه روس ها و چانه زني هاي آنان با غرب در شوراي امنيت نه به خاطر منافع و حفظ حقوق هسته اي ايران بلكه براي حفظ منافع اقتصادي و بازار سودآور ايران به عنوان عنصر تأثيرگذار در روابط روس ها با كشورمان بوده است. مسلماً در آينده نيز روس ها به بازي دوسويه خويش براي امتيازگيري بيشتر ادامه خواهند داد.
به نظر مي رسد، كرملين سرانجام تسليم فشارهاي غرب شده و اين كشور به دليل احساس ناامني در حيات خلوت خويش(گرجستان، روسيه سفيد)با اولويت بندي منافع خود دست به يك معامله پنهاني با طرف غربي زده است. در هر صورت روس ها در ايجاد موازنه در روابط استراتژيك خود با غرب از يك سو و مبادلات گسترده اقتصادي با ايران از سوي ديگر، دچار ترديدهاي اساسي شده اند. در واقع بالانس نمودن اين دو، زماني كه روابط غرب و ايران متشنج است، براي مسكو كار ساده اي نيست. با اين وجود، وابستگي هاي اقتصادي روس ها و نيز نياز به سرمايه گذاري هاي عظيم شركت هاي غربي باعث شده است كه آنان بيشتر به غرب گرايش داشته باشند. از سوي ديگر، روس ها براي پيوستن به پيمان تجارت جهاني و كاستن از انتقادات شديد غرب نسبت به وضعيت حقوق بشر در اين كشور، حاضرند دست به هر اقدام ممكن بزنند.
با بررسي تحولات اخير پس از تصويب قطعنامه ضد ايراني بايد به موارد ذيل اشاره نمود.
1 - نگراني آمريكايي ها از برنامه    هسته اي ايران، نه به دليل به خطر افتادن امنيت منطقه، بلكه براي تحقق اهداف خاورميانه اي آن با هزينه كمتر از عراق صورت مي گيرد. بدين معنا ضرورت اجماع بين المللي براي محروم ساختن ايران از حقوق هسته اي خويش ايجاب مي كرد كه آمريكا بيشترين تلاش را براي توافق پنهاني با روس ها و چيني ها به عمل آورد.
2 - مواضع روس ها در مورد پرونده هسته اي ايران نشان مي دهد آنان در صورت مواجهه با فشار بيشتر از سوي آمريكا، حتي با تحريم هاي گسترده ايران نيز موافقت خواهند نمود. لذا خوشبيني بي مورد به مواضع روسيه مي تواند وضعيت امنيتي ايران را در لبه پرتگاه قرار دهد. از اين رو روس ها موافق هرگونه اقدام و به كارگيري مكانيسم هاي تنبيهي براي وادار نمودن ايران به قبول تعليق غني سازي اورانيوم شده اند.
3 - مطرح ساختن پرونده هسته اي ايران به عنوان موضوع امنيتي از سوي غرب در حالي انجام گرفت، كه در هفته گذشته اولمرت نخست وزير رژيم صهيونيستي علناً اعلام كرد اين رژيم داراي تسليحات هسته اي است. عدم واكنش شوراي امنيت و ديگر نهادهاي بين المللي نسبت به گستاخي هاي مقامات رژيم صهيونيستي نشان مي دهد كه تداوم سياست يك بام و دو هوا عامل اصلي گسترش منازعات منطقه اي است.
4 - طبيعي است تداوم فشارهاي غرب براي محروم ساختن ايران از انرژي هسته اي باعث خواهد شد كه ايران در مورد ادامه همكاري با آژانس و حتي عضويت در پيمان npt تجديد نظر به عمل آورد. چرا كه ايران فقط در شرايط مساوي و عادلانه مي تواند با نهادهاي بين المللي همكاري داشته باشد.
5 - ايران بارها اعلام نموده است براي امحاء تسليحات كشتار جمعي و تحقق خاورميانه اي عاري از تسليحات اتمي آمادگي كامل دارد. لذا اگر تهديدات رژيم صهيونيستي با پذيرش اجباري npt محقق گردد و حق ايران در استفاده صلح آميز از دانش هسته اي(برابر ماده npt2)شناسايي شود، امكان مصالحه و مذاكره جدي با همه طرف هاي درگير در پرونده هسته اي ايران وجود دارد.]]>
</TEXT>
</DOC>
<DOC>
<DOCID>HAM2-851017-107</DOCID>
<DOCNO>HAM2-851017-107</DOCNO>
<ORIGINALFILE>/1385/851017/world/_siasatw.htm</ORIGINALFILE>
<ISSUE>يكشنبه 17 دي 1385</ISSUE>
<DATE calender="Western">2007-01-07</DATE>
<DATE calender="Persian">1385/10/17</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[نگاه
تحولات پرونده هسته اي]]>
</TITLE>
<TEXT>
<![CDATA[گروه سياسي- در پي صدور قطعنامه ضدايراني شوراي امنيت و درخواست براي متوقف كردن كليه فعاليت هاي صلح آميز هسته اي ايران، مسير پرونده هسته اي وارد مرحله جديدي شد.مرحله اي كه حل مشكل را با موانع ديگري روبرو كرده و دورنماي مثبتي را به تصوير نمي كشد.مجلس شوراي اسلامي كه در مقاطع مختلف بحث تجديد نظر در رابطه با آژانس و حتي خروج از ان،پي،تي را بارها مطرح كرده  بود اخيرا با تصويب طرحي دوفوريتي كه بلافاصله با تائيد شوراي نگهبان و ابلاغ به دولت و شورايعالي امنيت ملي صورت اجرايي به خود گرفت، نقش خودرا ايفاكرد.
براي آگاهي از پيام مصوبه مجلس و ويژگيهاي شرايط جديد پرونده هسته اي نظرسه تن از كارشناسان، فعالين سياسي و مسئولين را جويا شديم كه مي خوانيد:
حميدرضا ترقي، مسئول بخش بين الملل حزب مؤتلفه اسلامي در مورد پيام مصوبه جديد مجلس در خصوص دادن اختيار به دولت جهت تصميم گيري راجع به n.p.t گفت: قبلاً موضوع رابطه ما با n.p.t در مجلس به صورت بلاتكليف باقي مانده بود كه آيا دولت از آژانس خارج شود يا نه. با مصوبه جديد، مجلس به دولت اختيار داد كه در اين زمينه متناسب با شرايط تصميم بگيرد و چنانچه به مصوبه جديدي نياز دارد لايحه و يا پيشنهاد خود را براي عبور از اين بحران ارائه دهد، ضمن اين كه اين اختيار به دولت داده شده كه در رابطه با حل بحران، تصميمات مهمي مانند خروج از n.p.t نيز بگيرد.ترقي در مورد بند ديگر مصوبه مجلس راجع به الزام دولت جهت توسعه فعاليت هاي هسته اي كشور، مصداق اين توسعه را ادامه خط توليد سانتريفيوژها براي افزايش ميزان غني سازي و بقيه مشتقات مورد نياز جهت تامين سوخت نيروگاه بوشهر عنوان كرد و گفت: ممكن است هنوز دستگاه هاي جنبي هم نياز داشته باشند تا در پروژه هاي كلان تر، آنها هم به حساب آيند.
رييس بخش بين الملل حزب مؤتلفه اسلامي در پاسخ به اين پرسش كه آيا پرونده هسته اي ايران راه حلي دارد يا خير؟ گفت: حل موضوع بستگي به اين دارد كه چه راه حلي را حل كننده بدانيم، راه حل ما مورد قبول آنها نيست و حاضر به پذيرش حق ما نيستند، لذا راهي كه تصور كنيم باعث حل موضوع مي شود وجود ندارد.
وي افزود: آنچه مسلم است اين كه هرچه ما به مرحله غني سازي پيشرفته و صنعتي نزديك شويم،  فشار آنها بيشتر شده و موضع گيري شان تندتر مي شود، لذا نمي توان انتظار داشت كه آنها در برابر پيشرفت هسته اي ايران واكنشي غير از اين از خود نشان دهند. تنها راه حل از نظر ايران، اجراي قوانين n.p.t براي همه كشورهاي عضو از جمله ايران و عدم برخورد دوگانه با كشورهاي عضو است.
نظر مجلس قطع رابطه با n.p.t نيست
تابش، نماينده مجلس در مورد مصوبه جديدگفت: البته منظور مجلس قطع رابطه با n.p.t نيست، بلكه تقليل و يا ارتقاي اين سطح است.
تابش در مورد راه حل هاي موجود براي حل اين مشكل گفت: بايد از همه ظرفيت هاي ديپلماتيك، رايزني با كشورهايي كه با آنها رابطه سياسي، تجاري داريم و اتحاديه ها و اجلاس هاي منطقه اي و بين المللي استفاده كنيم و در جهت اعتمادسازي در ميان كشورهاي جهان و جامعه بين المللي هم حركت كنيم. تابش در مورد بحث هاي مطرح در جلسه غيرعلني مجلس با وزير امور خارجه بويژه اظهارات رئيس كميسيون امنيت ملي در مورد ضرورت استفاده از تجربيات آقايان هاشمي و خاتمي گفت: در اين جلسه متكي هم عملكرد دولت هاي گذشته را در مذاكرات هسته اي تاييد مي كرد و نظرش مثبت بود.
كاظم جلالي، مخبر كميسيون امنيت ملي و سياست خارجي مجلس راجع به خبرهايي كه در برخي سايت ها به نقل از مطبوعات دوبي در رابطه با احتمال حذف كرسي ايران از شوراي امنيت سازمان ملل نوشته بودند، گفت: غربي ها از تهديد به خروج ما از n.p.t نگرانند حال چگونه اين بحث مطرح مي شود؟
وي با اشاره به اين كه تاكنون سابقه نداشته كه كشوري از سازمان ملل اخراج شود و ايران عضو شوراي امنيت نيست،  گفت: سازمان ملل از آن همه كشورهاست و آنها تلاش مي كنند همه كشورها را در اين سازمان عضو كنند تا در قالب قواعد بين المللي آنها را كنترل كنند و لذا بحث اخراج،  شايعه اي بيش نيست و امكان ندارد چنين تصميمي گرفته شود.]]>
</TEXT>
</DOC>
</HAMSHAHRI2>
