<?xml version="1.0" encoding="UTF-8" standalone="no"?>
<!DOCTYPE HAMSHAHRI2 SYSTEM "hamshahri.dtd">

<HAMSHAHRI2>
<COPYRIGHT>
<![CDATA[Hamshahri2 Corpus, Beta Release!
Copyright 2004-2008, Database Research Group (DBRG), Faculty of Engineering, University of Tehran
All the news content in the corpus is copyrighted by Hamshahri Newspaper (www.hamshahri.net)

Homepage:
http://ece.ut.ac.ir/dbrg/hamshahri/ham2

Contact:
darrudi@insf.org 

Please view the enclosed `Help.txt` file in the package for more information (tag description, etc).

IT IS A BETA RELEASE, PLEASE DON NOT REDISTRIBUTE IT!]]>
</COPYRIGHT>
<DOC>
<DOCID>HAM2-851012-001</DOCID>
<DOCNO>HAM2-851012-001</DOCNO>
<ORIGINALFILE>/1385/851012/news/_adabh.htm</ORIGINALFILE>
<ISSUE>سه شنبه 12 دي 1385 - سال چهاردهم - شماره4173 - Jan 2, 2007</ISSUE>
<DATE calender="Western">2007-01-02</DATE>
<DATE calender="Persian">1385/10/12</DATE>
<CAT xml:lang="fa">ادب و هنر</CAT>
<CAT xml:lang="en">Literature and Art</CAT>
<TITLE>
<![CDATA[22 نمايش اين هفته در تالارهاي مختلف به اجرا درمي آيد
تئاتر در شلوغ ترين و پركارترين روزها]]>
</TITLE>
<TEXT>
<IMAGE>/1385/851012/news/008646.jpg</IMAGE>
<![CDATA[
گروه ادب و هنر- با نزديك شدن به بيست و پنجمين جشنواره بين المللي تئاتر فجر، تئاتر شهر با اجراي 12 نمايش و ديگر تالارهاي تهران با به صحنه بردن 10 نمايش روزهاي شلوغ و پرترافيكي را پشت سر مي گذارنند.
به گزارش خبرنگار همشهري، در اين روزها برخي از سالن ها با به صحنه بردن دو نمايش در روز و بعضي نمايش  ها نيز هر روز با دو نوبت اجرا مي كوشند از آخرين فرصت هاي باقيمانده تا جشنواره استفاده كنند و اجراهاي خود را به حداقل نصاب عدد 18 برسانند.
دنياي ديوانه ديوانه نوشته و كار بهزاد فراهاني، نواي اسرارآميز نوشته اريك امانوئل اشميت به كارگرداني سهراب سليمي، آن كه گفت آري، آن كه گفت نه نوشته و كار مهرداد راياني مخصوص، مرگ فروشنده نوشته آرتور ميلر به كارگرداني نادر برهاني مرند، شوايك نوشته و كار كوروش نريماني، تهران- پرندك نوشته مهرداد راياني مخصوص به كارگرداني  سپيده نظري پور، نجواهاي شبانه نوشته محمد چرمشير به كارگرداني عباس غفاري، مرگ مبارك نوشته و كار حامد ذبيحي، پهلوان پنبه  كار زيبا رئيسي و خواب ديدم پاره هاي ابر كار مريم معيني از نمايش هايي هستند كه در مجموعه  تئاتر شهر هر روز به اجرا درمي آيند.
نمايش هاي پايين گذر سقاخانه از هادي مرزبان، اكبر آقا اكتور تئاتر كار اكبر عبدي، جزغاله هاي عاشقانه به كارگرداني علي هاشمي، چه گوارا كار كامبيز اسدي، كالون: قيام كاستليون، فسقلي و گربه سياه حقه باز، يك دختر، يك سرباز و جنايت و مكافات از ديگر آثاري هستند كه در ديگر تالارهاي نمايشي تهران هم اكنون بر صحنه اند.
تالار قشقايي، تالار سايه، تالار نو، تالار هنر، تالار مولوي ازجمله سالن هايي هستند كه هر روز دو نمايش با فاصله اي اندك به صحنه مي برند. نجواهاي شبانه هر روز با دو اجرا و نمايش نواي اسرارآميز به كارگرداني سهراب سليمي نيز در روزهاي پنجشنبه و جمعه در دو نوبت و در ساعت هاي 17 و 19 به اجرا درمي آيند.
هادي مرزبان كه هم اكنون نمايش پايين گذر سقاخانه نوشته اكبر رادي را در تالار وحدت بر صحنه دارد و در روزهاي پنجشنبه و جمعه به دليل اجراي برنامه اي ديگر در اين تالار، نمايش اش را به جاي 30/18 در ساعت 17 به اجرا مي گذارد، مي گويد: اساساً دو اجرايي بودن نمايش ها و يا چند برنامه اي بودن سالن هاي نمايشي توهيني بزرگ به گروه هاي اجرايي است. چون تئاتر خودش يك مراسم است كه بايد باشكوه تمام برگزار شود تا هم تماشاگر و هم گروه اجرايي رضايت داشته باشند. طبيعي است اجراي نمايش با برگزاري مراسم ختم تفاوت دارد و نمي توان پشت سر هم گروه هاي متعدد را سرويس دهي كرد.
مرزبان با اشاره به زمان كوتاه اجراها مي گويد: اين شرايط مناسبي نيست كه بعد از 3 ماه زحمت و تمرين، گروه نمايشي مجبور باشد تالار نمايشي خود را ظرف زمان كوتاهي ترك كند. براي مثال ملودي شهرياران در اجرايي كه سال گذشته داشت جوان مرگ شد، چون با وجود استقبالي كه همچنان ادامه داشت، سالن  اصلي را ترك كرد. در حالي كه مسئولان توجهي ندارند كه يك نمايش درست مثل كودكي است كه بايد از طفوليت به كهنسالي برسد.
عليرضا اوليايي كارگردان نمايش سكوت ميراث تبار من است نيز معتقد است اختصاص دادن 18 نوبت اجرا به يك نمايش به منزله از بين بردن زحمات يك گروه نمايشي است. او كه تا دو روز پيش نمايش خود را در تالار كوچك تئاتر شهر بر صحنه داشت، مي گويد: اين تعداد اجرا همانند به دنيا آوردن يك بچه ناقص است، زيرا يك گروه به مدت 2 تا 3 ماه نمايش خود را تمرين مي كند و پس از آن فقط به مدت 18 شب فرصت عرضه كارشان فراهم مي شود.
در چنين شرايطي وقتي مخاطب از اجراي نمايش باخبر مي شود كه اجراي آن رو به پايان است.]]>
</TEXT>
</DOC>
<DOC>
<DOCID>HAM2-851012-002</DOCID>
<DOCNO>HAM2-851012-002</DOCNO>
<ORIGINALFILE>/1385/851012/news/_adabh.htm</ORIGINALFILE>
<ISSUE>سه شنبه 12 دي 1385 - سال چهاردهم - شماره4173 - Jan 2, 2007</ISSUE>
<DATE calender="Western">2007-01-02</DATE>
<DATE calender="Persian">1385/10/12</DATE>
<CAT xml:lang="fa">ادب و هنر</CAT>
<CAT xml:lang="en">Literature and Art</CAT>
<TITLE>
<![CDATA[مردگان، فيلم برگزيده منتقدان]]>
</TITLE>
<TEXT>
<![CDATA[مهر: انجمن منتقدان فيلم شيكاگو درام جنايي مردگان ساخته مارتين اسكورسيزي را به عنوان بهترين فيلم، كارگردان و فيلمنامه اقتباسي سال انتخاب كرد. هلن ميرن(ملكه)و فورست ويتكر(آخرين پادشاه اسكاتلند)در ادامه موفقيت هاي اخير خود توانستند جوايز بهترين بازيگر سال اين انجمن را هم از آن خود كنند. نامه هايي از ايوو جيما كلينت ايستوود به عنوان بهترين فيلم غيرانگليسي زبان و يك حقيقت تلخ ساخته ديويد گاگنهايم نيز به عنوان بهترين فيلم مستند سال انتخاب شدند.جوايز بهترين بازيگر نقش مكمل به ترتيب به رينكو ريكوچي براي بابل و جكي ارل هيلي براي بچه هاي كوچك رسيد. ساشا بارون كوهن براي دو فيلم بورات و شب هاي تالادگا: افسانه ريكي بابي جايزه بازيگر آينده دار را به خود اختصاص داد و ريان جانسن هم براي آجر، جايزه فيلمساز آينده دار را از آن خود كرد. جايزه بهترين فيلمنامه نصيب پيتر مورگان براي ملكه شد، ضمن اينكه امانوئل لوبزگي، فيلمبردار بچه هاي مردان و كلينت مانسل، آهنگساز فيلم چشمه، جوايز اين بخش را دريافت كردند.]]>
</TEXT>
</DOC>
<DOC>
<DOCID>HAM2-851012-003</DOCID>
<DOCNO>HAM2-851012-003</DOCNO>
<ORIGINALFILE>/1385/851012/news/_adabh.htm</ORIGINALFILE>
<ISSUE>سه شنبه 12 دي 1385 - سال چهاردهم - شماره4173 - Jan 2, 2007</ISSUE>
<DATE calender="Western">2007-01-02</DATE>
<DATE calender="Persian">1385/10/12</DATE>
<CAT xml:lang="fa">ادب و هنر</CAT>
<CAT xml:lang="en">Literature and Art</CAT>
<TITLE>
<![CDATA[برنامه هاي امروز جشنواره موسيقي فجر]]>
</TITLE>
<TEXT>
<![CDATA[گروه ادب و هنر- امروز گروه موسيقي بانوان ياوران به سرپرستي نوشين عقيقي ساعت 19 در تالار فرهنگ، غوغا به سرپرستي محسن نفر ساعت 18 در سالن اصلي تئاتر شهر، آذربايجان به سرپرستي عاليم قاسم اف و راميز قلي اف ساعت 30/18 و اركستر موسيقي ملي ساعت 21 در تالار وحدت، رسيتال پيانو و ويلن خاچيك بابائيان ساعت 18 و گروه هاي خليفه شهمير، شهريار، علي اكبر بهاري، محمد اسحاق بلوچ نسب و ماشاالله بامري ساعت 30/20 در بخش نواحي و در تالار رودكي،  گروه ابومراد از لبنان ساعت 19 در نياوران و صبا به خوانندگي فاضل جمشيدي در تالار آويني در چهارمين روز از جشنواره بيست و دوم به روي صحنه مي روند. همچنين در اين روز،  محمدرضا آزاده فر درباره ويژگي تحرير در ساختار ريتميك موسيقي ايراني و سودابه سالم در خصوص نقش گمشده موسيقي در زندگي كودك در ساعت 30/17 در تالار بتهوون به ايراد سخنراني مي پردازند. در بخش تكنوازي نيز كريم صالح عظيمي در ساعت 30/19 در همين تالار آوازخواني مي كند.]]>
</TEXT>
</DOC>
<DOC>
<DOCID>HAM2-851012-004</DOCID>
<DOCNO>HAM2-851012-004</DOCNO>
<ORIGINALFILE>/1385/851012/news/_adabh.htm</ORIGINALFILE>
<ISSUE>سه شنبه 12 دي 1385 - سال چهاردهم - شماره4173 - Jan 2, 2007</ISSUE>
<DATE calender="Western">2007-01-02</DATE>
<DATE calender="Persian">1385/10/12</DATE>
<CAT xml:lang="fa">ادب و هنر</CAT>
<CAT xml:lang="en">Literature and Art</CAT>
<TITLE>
<![CDATA[پاسخ پارسايي به اعتراض هنرمندانآثاري كه از جشنواره جا ماندند تا سال بعد فرصت دارند]]>
</TITLE>
<TEXT>
<![CDATA[واحد مركزي خبر: رئيس مركز هنرهاي نمايشي گفت: تئاترهايي كه امسال نتوانستند خود را به جشنواره تئاتر فجر برسانند، فرصت را از دست نداده اند و سال بعد مي توانند در جشنواره شركت كنند.
حسين پارسايي، رئيس مركز هنرهاي نمايشي با اشاره به تغيير روند جشنواره تئاتر فجر از سه سال پيش تاكنون، گفت: امسال نخستين سالي است كه همه نمايش ها بايد اجراي عمومي داشته باشند تا بتوانند در جشنواره حضور يابند. وي با اشاره به مصاحبه محمودرضا رحيمي، مدير نخستين كارگاه فصلي نمايش كه در آن از نبود اطلاع رساني به موقع در اين زمينه گلايه كرده بود، گفت: اين كم لطفي است كه همكاران و دوستاني كه در زمينه تئاتر تجربي و در كارگاه فصلي نمايش فعاليت مي كنند، بخواهند خارج از ضابطه اي كه 3 سال طول كشيده است تا نهايي شود و همه در روند امور آن قرار داشتند به جشنواره راه يابند. پارسايي ضمن تاكيد بر اهميت تئاتر تجربي و حرفه اي گفت: نمايش هاي تجربي و حرفه اي در كشور ما محدود به كارگاه فصلي نمايش نيستند و نرسيدن اجراهاي اين گارگاه به جشنواره به معناي تعطيلي بخش تئاتر تجربي در جشنواره نيست، بلكه نمايش هاي خوبي از طريق اجراي عمومي به اين جشنواره راه يافته اند.]]>
</TEXT>
</DOC>
<DOC>
<DOCID>HAM2-851012-005</DOCID>
<DOCNO>HAM2-851012-005</DOCNO>
<ORIGINALFILE>/1385/851012/news/_adabh.htm</ORIGINALFILE>
<ISSUE>سه شنبه 12 دي 1385 - سال چهاردهم - شماره4173 - Jan 2, 2007</ISSUE>
<DATE calender="Western">2007-01-02</DATE>
<DATE calender="Persian">1385/10/12</DATE>
<CAT xml:lang="fa">ادب و هنر</CAT>
<CAT xml:lang="en">Literature and Art</CAT>
<TITLE>
<![CDATA[تجلي كودك از دريچه معنويت]]>
</TITLE>
<TEXT>
<![CDATA[گروه ادب و هنر- موزه هنرهاي معاصر فلسطين كه هم اكنون ميزبان نمايشگاهي از آثار برگزيده عكاسان ايراني با عنوان كودك و معنويت است، نشست ويژه اي در ارتباط با موضوع سيري در تجلي كودك از دريچه معنويت برگزار خواهد كرد.در اين نشست كه با حضور جمشيد بايرامي، افشين علاء، سپيده خليلي و مهري ماهوتي از كارشناسان، پژوهشگران و نويسندگان فعال در حوزه ادبيات و هنر كودكان برگزار مي شود، كيفيت حضور و جلوه كودكان در موقعيت هاي معنوي و در عرصه هاي مقاومت حماسي، پاكي و خلوص نگاه و دنياي كودكانه به روايت تصوير و چگونگي بازتاب اين حضور و شهود معصومانه از چشم عكاسان ايراني مورد تحليل و بررسي قرار خواهد گرفت.اين نشست روز سه شنبه ساعت 10:30 برگزار مي شود. حضور براي عموم علاقه مندان در اين جلسه آزاد است.]]>
</TEXT>
</DOC>
<DOC>
<DOCID>HAM2-851012-006</DOCID>
<DOCNO>HAM2-851012-006</DOCNO>
<ORIGINALFILE>/1385/851012/news/_adabh.htm</ORIGINALFILE>
<ISSUE>سه شنبه 12 دي 1385 - سال چهاردهم - شماره4173 - Jan 2, 2007</ISSUE>
<DATE calender="Western">2007-01-02</DATE>
<DATE calender="Persian">1385/10/12</DATE>
<CAT xml:lang="fa">ادب و هنر</CAT>
<CAT xml:lang="en">Literature and Art</CAT>
<TITLE>
<![CDATA[هنر ايراني]]>
</TITLE>
<TEXT>
<![CDATA[چابهار- همايش موسيقي ملل مسلمان
واحد مركزي خبر: نخستين همايش بين المللي سيماي پيامبر اعظم(ص)در موسيقي ملل مسلمان در بندر چابهار آغاز به كار كرد.در اين جشنواره كه به مدت يك هفته برگزار مي شود گروه هاي موسيقي مذهبي از كشورهاي تاجيكستان، پاكستان، باكو و 6 گروه داخلي از تهران، گرگان، نيكشهر و چابهار شركت مي كنند.اين گروه هاي موسيقي داخلي و خارجي در گراميداشت سال پيامبر اعظم(ص)در تالار وحدت دانشگاه دريانوردي و علوم دريايي چابهار كنسرت موسيقي اجرا مي كنند.
مشهد- جشنواره تئاتر دانشگاهي
مهر: دهمين جشنواره منطقه اي تئاتر دانشگاهي شمال و شمال شرق كشور از امروز به مدت چهار روز در دانشگاه فردوسي مشهد برگزار مي شود. مدير روابط عمومي جشنواره از عزت الله انتظامي، عباس كيارستمي، دكتر قطب الدين صادقي، دكتر رضا خاكي و دكتر اميد روحاني به عنوان ميهمانان جشنواره تئاتر دانشگاهي نام برد. وي همچنين برپايي كارگاه هاي فلسفه هنر با حضور مهناز رضايي و كارگاه و نمايشگاه ماسك با حضور اصغر خطيب زاده در كنار نمايشگاه كتاب را از ديگر برنامه هاي اين جشنواره عنوان كرد.دهمين جشنواره تئاتر دانشگاهي از 11 تا 15 دي با شركت استان هاي خراسان شمالي، رضوي و جنوبي، سمنان، اصفهان، مازندران، گيلان و گلستان در مشهد برگزار مي شود.
نهاوند- تعطيلي تنها سينماي شهر
ايرنا: مدير سينما فرهنگ نهاوند گفت: تنها سينماي اين شهر به دليل زيان دهي تعطيل است.درآمد سينما از مخارج و هزينه هاي آن كمتر است و در اين زمينه به جاي سوددهي دچار ضرر مي شود.وي افزود: استقبال نكردن مردم از سينما و افزايش مؤسسه هاي عرضه محصولات فرهنگي از عوامل ركود سينماي نهاوند است.وي خاطرنشان كرد: امور سينمايي وزارت ارشاد براي رفع اين مشكل در سال هاي قبل قول مساعد داد، اما تاكنون اقدامي انجام نشده است.
گلستان- جشنواره فيلم هاي پليسي
واحد مركزي خبر: دومين جشنواره فيلم هاي پليسي با عنوان كرانه هاي سرزمين ايران در گلستان گشايش يافت.در اين جشنواره 20 فيلم شامل سينمايي، سريال هاي داستاني، داستاني كوتاه و مستند با موضوع پليس، معضلات اجتماعي و تحقق امنيت به مدت 3 روز در شهرستان هاي گرگان، گنبد، علي آباد كتول، كلاله و بندر تركمن به نمايش در مي آيد.
قزوين- 32 فيلم كوتاه در جشنواره
ايرنا: مسئول انجمن سينماي جوان دفتر قزوين از ارسال??فيلم كوتاه توليدي اين انجمن به هفتمين جشنواره منطقه اي سينماي جوان در اهواز خبر داد. وي افزود: اين جشنواره پس از وقفه اي چند ساله، مجددا كار خود را امسال در اهواز، خرم آباد و اردبيل از??دي آغاز كرده و تا?? دي ماه ادامه دارد.]]>
</TEXT>
</DOC>
<DOC>
<DOCID>HAM2-851012-007</DOCID>
<DOCNO>HAM2-851012-007</DOCNO>
<ORIGINALFILE>/1385/851012/news/_adabh.htm</ORIGINALFILE>
<ISSUE>سه شنبه 12 دي 1385 - سال چهاردهم - شماره4173 - Jan 2, 2007</ISSUE>
<DATE calender="Western">2007-01-02</DATE>
<DATE calender="Persian">1385/10/12</DATE>
<CAT xml:lang="fa">ادب و هنر</CAT>
<CAT xml:lang="en">Literature and Art</CAT>
<TITLE>
<![CDATA[اخبار كوتاه]]>
</TITLE>
<TEXT>
<![CDATA[جشنواره زمستانه سعدآباد: مجموعه فرهنگي تاريخي سعدآباد با همكاري معاونت گردشگري سازمان ميراث فرهنگي، صنايع دستي و گردشگري استان تهران و پژوهشكده هنرهاي سنتي جشنواره زمستانه سعدآباد را برگزار مي كند.
اين جشنواره از سه شنبه 12 تا چهارشنبه 20 دي ماه برگزار مي شود و ساخت بزرگترين آدم برفي و برنامه هاي دانش آموزي، تزئين بزرگترين درخت كاج براي سال نو ميلادي، اجراي نمايش هاي سنتي خيمه شب بازي، سياه بازي و تخت حوضي، نقالي مرشد ترابي و خانم ساقي عقيلي، ساخت تنديس هاي برفي مشاهير ايران و شاهنامه خواني خانم گردآفريد در روزهاي 12، 13، 14، 18، 19 و 20 دي ماه از جمله برنامه هاي آن است.
جشنواره فيلم بهزيستي: نخستين جشنواره فيلم بهزيستي به درخواست وزارت فرهنگ و ارشاد اسلامي و در راستاي حمايت از سينماي ملي و جشنواره فيلم فجر دوم تا ششم اسفند ماه سال جاري برگزار مي شود. در اين جشنواره علاوه بر نمايش بيش از??فيلم سينمايي،?? فيلم مستند،?? فيلم كوتاه،?? اثر كوتاه سه دقيقه اي و منتخبي از آثار كوتاه خارجي به نمايش گذاشته مي شود.
پرسش و پاسخ: جلسه پرسش و پاسخ نمايش آنكه گفت آري، آنكه گفت نه امروز پس از اجراي نمايش در تالار سايه مجموعه تئاتر شهر برگزار مي شود. در اين جلسه، مهرداد راياني مخصوص نويسنده و كارگردان نمايش به همراه ساير عوامل به پرسش و پاسخ تماشاگران پاسخ مي دهد.نمايش آنكه گفت آري، آنكه گفت نه هر روز غير از شنبه ها ساعت 19:30 در تالار سايه به روي صحنه مي رود.
اجراي عاليم قاسم اف: عاليم قاسم اف خواننده موسيقي شرق در بيست و دومين جشنواره بين المللي موسيقي فجر به اجراي برنامه مي پردازد.
عاليم قاسم اف كه از صداي او به عنوان صداي سحرانگيز نام مي برند، اولين برنامه اش را با همراهي تار راميز قلي اف امروز با اجراي قطعاتي از موسيقي آذربايجان در تالار وحدت برگزار مي كند. دومين برنامه قاسم اف و راميز قلي اف 13 دي ماه در تالار شهيد آويني فرهنگسراي بهمن است.
همايش آيين هاي عاشورايي: سومين همايش آيين هاي عاشورايي، هشتم تا دوازدهم بهمن در مجموعه تئاترشهر تهران برگزار مي شود. حسين مسافر آستانه، رئيس انجمن نمايش كشور در اين باره گفت: همايش آيين هاي عاشورايي، مجالي براي تعامل گروه هاي نمايشي و پرداختن به تئاتر ديني است، اما تئاترهاي ديني بايد در طول سال، اجراي عمومي داشته باشند.
بازپرسي ويژه: فيلم سينمايي بازپرسي ويژه به كارگرداني رهبر قنبري براي حضور در دومين جشنواره فيلم پليس مراحل آماده سازي فني را پشت سر مي گذارد. قنبري درباره روند آماده سازي فيلم گفت: با اتمام مرحله تدوين فيلم، ساخت موسيقي توسط تورج زاهدي تا 13 دي به پايان مي رسد. در حال حاضر، روح الله جعفربگلو در استوديو حوزه هنري آخرين مراحل صداگذاري و ميكس فيلم را انجام مي دهد. اين فيلم تا اواخر هفته به طور كامل آماده مي شود تا امكان حضور در جشنواره پليس را داشته باشد.]]>
</TEXT>
</DOC>
<DOC>
<DOCID>HAM2-851012-008</DOCID>
<DOCNO>HAM2-851012-008</DOCNO>
<ORIGINALFILE>/1385/851012/news/_akhar.htm</ORIGINALFILE>
<ISSUE>سه شنبه 12 دي 1385 - سال چهاردهم - شماره4173 - Jan 2, 2007</ISSUE>
<DATE calender="Western">2007-01-02</DATE>
<DATE calender="Persian">1385/10/12</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[عكس روز]]>
</TITLE>
<TEXT>
<IMAGE>/1385/851012/news/008694.jpg</IMAGE>
<![CDATA[
عكس: رويترز‎/ آلي سانگ
چند جوان ماجراجو در چين، مسابقه دو در برج مرواريد شهر شانگهاي برگزار كردند. اين دونده كه در عكس مشخص است زودتر از ساير شركت كنندگان از پله هاي اين برج 263 متري بالا رفت و به مقام قهرماني دست يافت.]]>
</TEXT>
</DOC>
<DOC>
<DOCID>HAM2-851012-009</DOCID>
<DOCNO>HAM2-851012-009</DOCNO>
<ORIGINALFILE>/1385/851012/news/_akhar.htm</ORIGINALFILE>
<ISSUE>سه شنبه 12 دي 1385 - سال چهاردهم - شماره4173 - Jan 2, 2007</ISSUE>
<DATE calender="Western">2007-01-02</DATE>
<DATE calender="Persian">1385/10/12</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[فرهنگسرا]]>
</TITLE>
<TEXT>
<![CDATA[راه اندازي نمايه
كتابخانه هاي بهاران و دكتر حسابي باهدف ارتقاء سطح فرهنگ مطالعه و ايجاد امكان تحقيقات براي دانش آموزان و دانشجويان اقدام به راه اندازي بخش نمايه كرده اند. اين بخش شامل چكيده مقالات نشريات و مجلات از سال 77 تاكنون مي باشد. علاقه مندان به منظور بهره برداري و استفاده از سرويس دهي اطلاعاتي نمايه مي توانند همه روزه از ساعت 9 الي 20 به كتابخانه بهاران(فرهنگسراي اقوام)و كتابخانه دكتر حسابي مراجعه و يا به منظور كسب اطلاعات بيشتر با شماره تلفن هاي 66218568 و 55731697 تماس بگيرند.
آغاز ثبت نام دوره هاي ورزشي
مجموعه فرهنگي، ورزشي فرهنگسراي بهمن در راستاي شعار ورزش، سلامت و نشاط براي دوره زمستاني ثبت نام مي كند. كلاس هاي ورزشي اين مجموعه شامل هنرهاي رزمي ازجمله كاراته، تكواندو، كونگ فو و بسكتبال، واليبال، فوتسال و اسكيت است. مجموعه فرهنگي ورزشي فرهنگسراي بهمن تا 20 دي ماه و همه روزه از ساعت 8 تا 17 از علاقه مندان ثبت نام به عمل مي آورد. ورزش دوستان مي توانند براي ثبت نام به نشاني ميدان راه آهن، ميدان بهمن، فرهنگسراي بهمن مراجعه و يا براي كسب اطلاعات بيشتر با شماره تلفن 55055386 تماس بگيرند.
عيد تا عيد
مراكز فرهنگي هنري منطقه 4 برنامه هاي شاد و متنوعي را تحت عنوان عيد تا عيد همزمان با فرارسيدن عيد سعيد قربان و عيد سعيد غدير تا 24 دي ماه برگزار مي كند. اين برنامه ها شامل جنگ هاي شاد و متنوع، شبي با سادات، مسابقه بهترين sms(پيام كوتاه)با موضوع احاديث پيامبر، شب شعر غدير، مسابقه بهترين نقاشي از مناسك حج، مسابقه كتابخواني مناسك حج، مراسم استقبال از حجاج، مسابقه كليپ رايانه اي، مسابقه بهترين ترسيم صلوات، مسابقه دارت و تنيس بانوان، نمايشگاه تمبر و... مي باشد. علاقه مندان مي توانند براي شركت در اين برنامه ها به فرهنگسراي طبيعت، مجتمع فرهنگي حكيميه، خانه فرهنگ صدف، كتابخانه اميد و لويزان مراجعه نمايند.]]>
</TEXT>
</DOC>
<DOC>
<DOCID>HAM2-851012-010</DOCID>
<DOCNO>HAM2-851012-010</DOCNO>
<ORIGINALFILE>/1385/851012/news/_akhar.htm</ORIGINALFILE>
<ISSUE>سه شنبه 12 دي 1385 - سال چهاردهم - شماره4173 - Jan 2, 2007</ISSUE>
<DATE calender="Western">2007-01-02</DATE>
<DATE calender="Persian">1385/10/12</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[بازتاب
مسابقه خير احمد مسجدجامعي]]>
</TITLE>
<TEXT>
<IMAGE>/1385/851012/news/008697.jpg</IMAGE>
<![CDATA[
طرح انتشار كتاب به همراه روزنامه همشهري باب جديدي را در حوزه فرهنگ و نشر مي گشايد و اينجانب با توجه به تجربه اي كه در زمينه فرهنگ و كتاب دارم مي دانم كاري را كه آغاز شده مسير دشواري را پيموده و از اين حيث و نيز از جهت بداهه قابل تقدير و تشكر است. بر همين اساس بي مناسبت نمي دانم نكاتي را بيان كنم:
1 -   براي نخستين بار است كه در تاريخ مطبوعات ايران روزنامه اي متولي نشر كتاب در حد وسيع و بدون دريافت هيچ گونه وجه اضافه اي شده است و اين نوآوري، قابل توجه و تقدير است. در حقيقت اين بار هيچ كدام از رسانه ها جاي ديگري را تنگ نكرده، بلكه يكديگر را تكميل يا ترغيب مي كنند، معناي درست از مسابقه خير در حوزه فرهنگ همين است. امروز روزنامه همشهري در اقدامي نو مستقيم به همراه روزنامه به چاپ و توزيع كتاب پرداخته است. اميد است، در آينده به همين شيوه شاهد همكاري نزديك تر رسانه ها در حوزه هاي فرهنگي و هنري باشيم و شكل هاي ديگري از محصولات فرهنگي در اختيار علاقه مندان به همين شيوه قرار گيرد.
2 - همه مي دانيم كه به دلايل مختلف از جمله ضعف هاي اساسي در نحوه نگرش به كتاب و آفرينش هاي فرهنگي، معيوب بودن ساز و كارهاي نشر، ضعف شبكه توزيع و بالا بودن نسبي قيمت كتاب، شمارگان كتاب در حد قابل قبولي نيست؛ اين نيز ويژگي منحصربه فرد چنين كاري است كه اثري با شمارگان دست كم چهارصد هزار نسخه وارد بازار مي شود و مي تواند در رشد گرايش به مطالعه مفيد و مؤثر باشد. يكي از راه هايي كه براي تشويق كتابخواني در سياستهاي فرهنگي كشور وجود داشت ارائه آثار كم حجم با موضوع مناسب و جذاب و مخاطب فراگير، با نگاه فرهنگي و به دور از داوري ها و منافع و مصلحت  انديشي  هاي خاص گروهي و با قيمت ارزان و شبكه توزيع وسيع بود كه اميدوارم در اين طرح اين مهم مورد توجه قرار گرفته باشد.
3 - يكي از اقدام هاي نيكو در سال هاي گذشته در حوزه فرهنگ، تعيين مناسبت ها و روزهاي مشخصي در تقويم به نام مشاهير و بزرگان يا مناسبت هاي خاص ديني، ملي، هنري و تاريخي انقلاب بوده است؛ از قبيل ايام و روزهاي سعدي، حافظ، شيخ صدوق، فردوسي، علامه مجلسي، خيام، عطار، ابن سينا، بيروني، مولوي و يا روز خبرنگار، شعر و ادب فارسي، نيايش، قلم، صنعت چاپ، سينما، تئاتر، موسيقي، كتاب، پژوهش، خليج فارس و نيز روز ولادت حضرت علي اكبر به عنوان روزجوان و جشن هاي رضوي، اميد( شعبانيه)و آسمان(ايام عيد قربان تا غدير). خوشبختانه استقبال خوبي در سطح بين المللي از اين مناسبت ها به عمل آمده؛ به طوري كه همزمان با بسياري از اين روزها نه تنها در ايران بلكه در بسياري از كشورهاي جهان مراسم ويژه اي براي بزرگداشت و تجليل اين شخصيت هاي ارزشمند ايراني و ايام مبارك ديني و ملي برگزار مي شود. همه اينها موضوع هايي است كه مي تواند مبناي انتشار كتاب هايي به همراه همشهري شود كه به تقويت مباني فكري در حوزه شناخت بيشتر ايران و اسلام بينجامد.
4 - با توجه به اينكه اين آثار براي مخاطب وسيع توليد و توزيع مي شود لازم است موضوع و محتوا معطوف به سطح عمومي خوانندگان باشد تا توفيق بيشتر اين كار را ضمانت كند. در ضمن براي علاقه مندان به اين مباحث مي توان در پايان هر كتاب، كتاب هاي مناسب در اين زمينه را معرفي كرد كه اين موضوع كمكي به حوزه نشر و تأليف كشور نيز خواهد بود. خوشبختانه شروع اين فعاليت با عنايت به مناسبت سال پيامبر بزرگوار اسلام- كه درود خدا بر او و خانواده بزرگوارش باد_ و با رساله ارزشمندي از نويسنده فرهيخته جناب آقاي بهاءالدين خرمشاهي آغازي نيكوست و اميد كه تداوم يافته و در آينده شاهد استمرار اين قبيل اقدام ها و فعاليت هاي روزنامه وزين همشهري باشيم.]]>
</TEXT>
</DOC>
<DOC>
<DOCID>HAM2-851012-011</DOCID>
<DOCNO>HAM2-851012-011</DOCNO>
<ORIGINALFILE>/1385/851012/news/_akhar.htm</ORIGINALFILE>
<ISSUE>سه شنبه 12 دي 1385 - سال چهاردهم - شماره4173 - Jan 2, 2007</ISSUE>
<DATE calender="Western">2007-01-02</DATE>
<DATE calender="Persian">1385/10/12</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[بازار]]>
</TITLE>
<TEXT>
<IMAGE>/1385/851012/news/008739.jpg</IMAGE>
<![CDATA[
دو سيم كارت؛ يك گوشي
نزديكي به زمان ثبت نام سيم كارت ها در ماه آينده به همراه افزايش توزيع سيم كارت هاي ايرانسل شيب تندي را براي قيمت اغلب سيم كارت ها فراهم كرده است و روز به روز قيمت ها را تغيير مي دهد.
از سوي ديگر ابهامات موجود در نحوه كپي سيم كارت و نبود تعريف كامل از خدمات مشمول اين تخلف، كاربران را با مشكلاتي روبه رو كرده است. براي نمونه استفاده از دو سيم كارت در گوشي هايي كه قابليت اين نوع كاربري را دارند در مظان اتهام قرار داشت كه اين اتهام را مسئولان مخابرات رد كردند. علاوه بر اين، نرم افزار خاصي به سيم كارت هاي دوشماره اي اين اجازه را مي دهد كه مشترك از دو شماره بر روي سيم كارت خود استفاده كند كه اين شيوه نيز به معني تخلف كپي كردن سيم كارت محسوب نمي شود. پيش بيني مي شود تخلف كپي سيم كارت ها نيز مانند گوشي هاي قاچاق پس از قوي تر شدن موانع قانوني كنترل  شود و بازار با اطمينان بيشتري به كار خود ادامه دهد.]]>
</TEXT>
</DOC>
<DOC>
<DOCID>HAM2-851012-012</DOCID>
<DOCNO>HAM2-851012-012</DOCNO>
<ORIGINALFILE>/1385/851012/news/_akhar.htm</ORIGINALFILE>
<ISSUE>سه شنبه 12 دي 1385 - سال چهاردهم - شماره4173 - Jan 2, 2007</ISSUE>
<DATE calender="Western">2007-01-02</DATE>
<DATE calender="Persian">1385/10/12</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[در شهر چه خبر]]>
</TITLE>
<TEXT>
<![CDATA[قطع گاز
امروز گاز بخشي از منطقه 22 شهرداري تهران به طور موقت قطع مي شود. گاز مشتركان محدوده بلوار كاج و خيابان نور به دليل نياز به تعمير شبكه گازرساني از ساعت 9 تا 16 به مدت 7 ساعت قطع است. شركت گاز از مشتركان اين محدوده ها خواسته تا به منظور رعايت كامل مسايل ايمني تا زمان وصل مجدد گاز در محل سكونت خود حضور داشته باشند. همچنين مشتركان در صورت نياز مي توانند با شماره تلفن هاي 194 مركز امداد گازرساني تهران و 81972255 روابط عمومي شركت گاز تهران بزرگ تماس بگيرند.
آئين آينه
كانون فيلم نور زير عنوان آئين  آينه(نمايشگاه جايزه جهاني اديان توحيدي)فردا ساعت 16 دو فيلم از زاون قوكاسيان منتقد مطرح سينماي ايران در موزه امام علي(ع)نمايش مي دهد.  فيلم هاي خاچ شويان و فصلي ديگر ساخته هاي قوكاسيان تصويرگر ايمان در اديان است. همچنين، جلسه نقد و بررسي اين آثار با حضور كارگردان و محمد تهامي نژاد پژوهشگر و مستندساز برجسته سينما برگزار مي شود.  زاون قوكاسيان نويسنده، منتقد و محقق قديمي سينماي ايران است كه تأليفاتي درباره سينماگران ايراني نگاشته و فعاليت فيلمسازي وي نيز از سال 1355 آغاز شده است.
ميوه هاي خشكباري
در بازار خشكبار خبرهاي خوبي براي شب عيد به گوش مي رسد. برداشت يك هزار و 855 تن ميوه هاي خشكباري از قبيل گردو، بادام، سنجد و فندق از باغ هاي شهرستان تبريز نويد فراواني محصول را در بردارد. دست اندركاران بازار معتقدند چنانچه سرماي بهاره محصولات ديرگل را از ميان نبرد، خشكبار براي روزهاي پس از نوروز نيز ارزان تر به دست مردم خواهد رسيد. همچنين در صورت گراني آجيل در روزهاي آغازين سال بايد علت را در وجود دلال ها جستجو كرد. در حال حاضر قيمت عمده فروشي هر كيلوگرم مغز گردو بين 7 تا 8 هزار و 500 تومان در نوسان است.
ترافيك پيام كوتاه
ارسال پيام هاي كوتاه در ابتداي هفته جاري با مشكل روبه رو بود و بسياري از تبريك هاي عيد سعيد قربان به دست افراد نرسيد. افرادي كه تجربه اختلال تلفني همزمان با اعياد گوناگون را نداشتند گوشي هاي خود را
زير و  رو كردند تا اشكال كار را در تنظيمات آن بيابند. اما با فروكش سيل پيام هاي كوتاه ويژه عيد سعيد قربان وضعيت به حال عادي بازگشت. به نظر مي رسد ترافيك خيابان ها با ترافيك پيام هاي كوتاه و شبكه اينترنت در ساعات روز رابطه معكوس دارد. به اين معني كه با كاهش ترافيك خيابان هاي تهران به دنبال تعطيلي هاي آخر هفته و يا اعياد و مناسبت هاي گوناگون مي توان اختلال هاي پيام هاي كوتاه و شلوغي و كندي شبكه اينترنت را پيش بيني كرد.
ايست جوي
با وقوع حالت سكون جوي، آلودگي هواي تهران افزايش خواهد يافت.
به پيش بيني اداره هواشناسي طي دو روز آينده به دليل نبود جابجايي و حركت جوي ميزان آلاينده ها بالا رفته و تهران آلوده تر خواهد شد. با اين وجود، هواي تهران در شرايط بحران و اضطرار قرار نخواهد گرفت.]]>
</TEXT>
</DOC>
<DOC>
<DOCID>HAM2-851012-013</DOCID>
<DOCNO>HAM2-851012-013</DOCNO>
<ORIGINALFILE>/1385/851012/news/_bourse.htm</ORIGINALFILE>
<ISSUE>سه شنبه 12 دي 1385 - سال چهاردهم - شماره4173 - Jan 2, 2007</ISSUE>
<DATE calender="Western">2007-01-02</DATE>
<DATE calender="Persian">1385/10/12</DATE>
<CAT xml:lang="fa">اقتصاد.بورس و بانک</CAT>
<CAT xml:lang="en">Economy.Bank and Bourse</CAT>
<TITLE>
<![CDATA[شركت ملي پالايش و پخش براي پذيرش در بورس درخواست داد
آخرين اخبار از عرضه سهام شركت هاي نفتي در بورس]]>
</TITLE>
<TEXT>
<IMAGE>/1385/851012/news/008658.jpg</IMAGE>
<![CDATA[
گروه بورس- عضو هيأت مديره سازمان بورس و اوراق بهادار از ارائه درخواست پذيرش سهام شركت ملي پالايش و پخش در بوس خبر داد.
سيدعلي حسيني، عضو هيأت مديره سازمان بورس و اوراق بهادار در گفت وگو با همشهري ضمن اعلام اين خبر در خصوص واگذاري سهام شركت هاي نفتي در بورس گفت: در حال حاضر شركت ملي پالايش و پخش درخواست پذيرش خود را به سازمان بورس ارائه كرده و سازمان بورس هم اكنون در حال بررسي شرايط پذيرش اين شركت بزرگ نفتي است.وي در خصوص زمان واگذاري سهام شركت هاي نفتي در بورس گفت: واگذاري سهام شركت هاي نفتي تا سال 87 به طول مي انجامد اما سعي ما اين است كه تا قبل از اين زمان واگذاري سهام شركت هاي نفتي در بورس آغاز شود.
حسيني در خصوص واگذاري سهام شركت ملي پالايش و پخش تصريح كرد: ما اميدواريم هر چه زودتر شرايط واگذاري سهام اين شركت ها مهيا شود ضمن اين كه تعدادي از شركت هاي نفتي هم اكنون درخواست پذيرش خود را به بورس اعلام كرده اند.
پيش از اين مقامات وزارت نفت، اعلام كرده بودند سهام 120 شركت نفتي قابل واگذاري 60 ميليارد دلار برآورد شده و اين ميزان سهام قابل عرضه در چارچوب سياست هاي اصل 44 است. علي كاردر رئيس كميته اجرايي راهبردهاي اصل 44 در وزارت نفت، با اعلام اين مطلب گفته بود، تاكنون 7/1 ميليارد دلار از سهام زيرمجموعه شركت  ملي نفت به بخش خصوصي واگذار شده و قرار است 60 ميليارد دلار ديگر در قالب سياست هاي اصل 44 به بخش خصوصي واگذار شود.
به گفته او در حال حاضر گروههاي تخصصي تشكيل شده، مشغول قيمت گذاري سهام شركت هاي تحت پوشش وزارت نفت براي واگذاري هستند.بر اين اساس سهام 120 شركت فعال در صنايع پتروشيمي، پالايشگاه ها و شركت هاي گاز استاني در حال قيمت گذاري هستند.
عرضه سهام مس
براساس اين گزارش سيدعلي حسيني،در ادامه از برگزاري جلسه اي براي تعيين قيمت سهام شركت صنايع ملي مس ايران خبر داد.وي افزود: هفته آينده جلسه اي براي تعيين قيمت پايه هر سهم و نحوه عرضه شركت مس برگزار خواهد شد.عضو هيأت مديره سازمان بورس و اوراق بهادار خاطرنشان كرد: شركت صنايع ملي مس تمامي اطلاعات لازم را به سازمان بورس اعلام كرده و تنها موضوع تعيين قيمت اين سهم باقي مانده است.
بورس كالا
سيدعلي حسيني همچنين از برگزاري اولين جلسه كميته اجرايي بورس كالا خبر داد.وي با اعلام اين خبر تصريح كرد: امروز اولين جلسه كميته اجرايي بورس كالا برگزار خواهد شد.وي خاطر نشان كرد: پس از برگزاري جلسه هماهنگي مؤسس بورس كالا امروز اولين جلسه كميته اجرايي بورس كالا براي تصميم گيري در خصوص مسائل اجرايي برگزار مي شود.
حجم مبنا و دامنه نوسان
عضو هيأت مديره سازمان بورس و اوراق بهادار درباره ايجاد تغييرات در حجم مبنا و دامنه نوسان گفت: ما جلساتي را به طور مستمر در اين خصوص برگزار مي كنيم اما در حال حاضر تصميمي براي تغيير در دامنه نوسان و حجم مبنا وجود ندارد.وي تأكيد كرد: در حال حاضر تلاش ما اين است تا هر چه زودتر شركت بورس تشكيل شود و اگر تصميمي قرار است در اين زمينه اتخاذ شود با هماهنگي و همفكري اين شركت انجام شود.]]>
</TEXT>
</DOC>
<DOC>
<DOCID>HAM2-851012-014</DOCID>
<DOCNO>HAM2-851012-014</DOCNO>
<ORIGINALFILE>/1385/851012/news/_bourse.htm</ORIGINALFILE>
<ISSUE>سه شنبه 12 دي 1385 - سال چهاردهم - شماره4173 - Jan 2, 2007</ISSUE>
<DATE calender="Western">2007-01-02</DATE>
<DATE calender="Persian">1385/10/12</DATE>
<CAT xml:lang="fa">اقتصاد.بورس و بانک</CAT>
<CAT xml:lang="en">Economy.Bank and Bourse</CAT>
<TITLE>
<![CDATA[بازگشت 10 شركت به تالارهاي بورس]]>
</TITLE>
<TEXT>
<IMAGE>/1385/851012/news/008655.jpg</IMAGE>
<![CDATA[
گروه بورس- در معاملات روز گذشته بورس تهران نماد معاملاتي 10 شركت باز شد.
به گزارش همشهري، در مبادلات ديروز نماد شركت هاي صنايع شيميايي فارس، قند ثابت خراسان، تجهيز نيرو زنگان، قند مرودشت، جوشكاب يزد، قند نقش جهان، داروسازي امين، سوليران، شكر و سيمان خاش پس از برگزاري مجمع عمومي عادي سالانه، افزايش سرمايه و تعديل پيش بيني درآمد باز شد.
بر اساس اين گزارش، معاملات روز گذشته در حالي رقم خورد كه صف هاي فروش سهام معادن همچنان پابرجا بود و در اين ميان صف فروش سهام شركت توسعه معادن از ديگر شركت هاي حاضر در اين گروه سنگين تر بود به طوري كه 2 هزار و 392 تقاضا براي فروش 11 ميليون سهم اين شركت به ثبت رسيد.سنگ آهن گل گهر و چادرملو نيز در مجموع 5/4 ميليون صف فروش داشتند و سهامداران براي فروش سهام خود در اين شركت ها 1300 دستور پر كردند.از سوي ديگر ديروز بار ديگر 40 هزار ميليون ريال از نقدينگي بازار روانه خريد سهام بانك پارسيان شد. صف هاي خريد سهام بانك پارسيان ديروز به 5/15 ميليون سهم رسيد.در مبادلات روز گذشته شركت فرآوري مواد معدني از شركت هايي بود كه با اقبال سهامداران مواجه شد و سهامداران درصدد خريد دو ميليون سهم اين شركت بودند.سرمايه گذاري بوعلي نيز با صف هاي خريد سهامداران روبه رو شد به طوري كه 421 تقاضا براي خريد 4 ميليون سهم بوعلي در كارگزاري ها به ثبت رسيد.]]>
</TEXT>
</DOC>
<DOC>
<DOCID>HAM2-851012-015</DOCID>
<DOCNO>HAM2-851012-015</DOCNO>
<ORIGINALFILE>/1385/851012/news/_bourse.htm</ORIGINALFILE>
<ISSUE>سه شنبه 12 دي 1385 - سال چهاردهم - شماره4173 - Jan 2, 2007</ISSUE>
<DATE calender="Western">2007-01-02</DATE>
<DATE calender="Persian">1385/10/12</DATE>
<CAT xml:lang="fa">اقتصاد.بورس و بانک</CAT>
<CAT xml:lang="en">Economy.Bank and Bourse</CAT>
<TITLE>
<![CDATA[فشار معدني ها شاخص را پايين كشيد]]>
</TITLE>
<TEXT>
<![CDATA[گروه بورس- شاخص كل بورس تهران در نتيجه كاهش ارزش سهام شركت هاي گروه معادن 14 واحد كاهش يافت.
به گزارش همشهري، شاخص كل بورس تهران در نتيجه اين كاهش در معاملات ديروز به 10 هزار و 60 واحد رسيد.ديروز همچنين شاخص بازده بازار و صنعت نيز هر كدام به ترتيب با 40 و 15 واحد كاهش به كار خود پايان دادند، اما شاخص واسطه گري هاي مالي 79 واحد رشد كرد.
براساس اين گزارش، در معاملات ديروز شركت هاي چادرملو، سرمايه گذاري توسعه و معادن و فلزات، باما و توسعه معادن روي در مجموع 11 واحد شاخص را پايين كشيدند كه در اين ميان شركت چادرملو با 5/4 واحد بيشترين سهم را در كاهش شاخص داشت.
اين در حالي بود كه بانك پارسيان، كالسيمين، بانك كارآفرين و شركت سرمايه گذاري ساختمان چهار شركتي بودند كه بيشترين نقش را در صعود شاخص داشتند.]]>
</TEXT>
</DOC>
<DOC>
<DOCID>HAM2-851012-016</DOCID>
<DOCNO>HAM2-851012-016</DOCNO>
<ORIGINALFILE>/1385/851012/news/_bourse.htm</ORIGINALFILE>
<ISSUE>سه شنبه 12 دي 1385 - سال چهاردهم - شماره4173 - Jan 2, 2007</ISSUE>
<DATE calender="Western">2007-01-02</DATE>
<DATE calender="Persian">1385/10/12</DATE>
<CAT xml:lang="fa">اقتصاد.بورس و بانک</CAT>
<CAT xml:lang="en">Economy.Bank and Bourse</CAT>
<TITLE>
<![CDATA[تدوين پيش نويس طرح واگذاري شركت هاي مخابراتي]]>
</TITLE>
<TEXT>
<![CDATA[مهر: مسئولان سازمان خصوصي سازي از تهيه پيش نويس واگذاري شركت هاي زير مجموعه مخابرات خبر مي دهند و مي گويند، اين پيش نويس تا 10 روز آينده براي تصويب به هيأت دولت ارسال مي شود.
سيد مهدي عقدايي، معاون واگذاري و امور حقوقي سازمان خصوصي سازي، با بيان اين كه شركت هاي زيرمجموعه شركت مخابراتي از طريق بورس واگذار مي شود، گفت: پيش نويس طرح واگذاري شركت هاي زير مجموعه مخابرات تهيه شده است.
سيد مهدي عقدايي اظهار داشت: آن دسته از شركت هاي مخابراتي كه جزو استثنائات ابلاغيه اصل 44 قانون اساسي هستند، به زيرمجموعه وزارت ارتباطات و فناوري اطلاعات منتقل مي شود و بقيه شركت هاي زيرمجموعه شركت مخابرات در قالب شركت مخابرات ايران واگذار مي شود.
عضو هيأت عامل سازمان خصوصي سازي پيش بيني كرد، كه پذيرش سهام شركت هاي مشمول واگذاري در بورس براي عرضه يك سال به طول بيانجامد، زيرا اين شركت ها براي واگذاري نياز به تجديد ساختار دارند.]]>
</TEXT>
</DOC>
<DOC>
<DOCID>HAM2-851012-017</DOCID>
<DOCNO>HAM2-851012-017</DOCNO>
<ORIGINALFILE>/1385/851012/news/_bourse.htm</ORIGINALFILE>
<ISSUE>سه شنبه 12 دي 1385 - سال چهاردهم - شماره4173 - Jan 2, 2007</ISSUE>
<DATE calender="Western">2007-01-02</DATE>
<DATE calender="Persian">1385/10/12</DATE>
<CAT xml:lang="fa">اقتصاد.بورس و بانک</CAT>
<CAT xml:lang="en">Economy.Bank and Bourse</CAT>
<TITLE>
<![CDATA[روندها
بانك ها در جستجوي بهترين سرمايه گذاري]]>
</TITLE>
<TEXT>
<![CDATA[گروه بورس - علاوه بر بانكهاي خصوصي كه در گزارش ديروز به بررسي اجمالي آنها پرداختيم، بانكهاي دولتي نيز به عنوان بزرگترين سرمايه گذاران كشور طي آذرماه گذشته، نقل و انتقالات زير را در بورس ايران موجب شده اند:
بانك تجارت:اين بانك در گروه ماشين آلات و تجهيزات 80 هزار سهم تراكتورسازي ايران را در آذرماه فروخت. همچنين در اين مدت در گروه فلزات اساسي درصد مالكيت خود را در شركت لوله و تجهيزات سديد از 1.2 درصد به زير يك درصد كاهش داد و 25786، سهم سرمايه گذاري توكا فولاد را فروخت. در گروه انبوه سازي، املاك و مستغلات 3/1 ميليون سهم سرمايه گذاري توسعه شهري توس گستر را فروخت. لازم به ذكر است در 2 دي ماه 1413، سهم سرمايه گذاري توسعه شهري توس گستر را فروخت.
كارگزاري بانك توسعه صادرات:اين كارگزاري در آذر ماه در گروه خدمات فني و مهندسي درصد مالكيت خود را در شركت بازرسي فني و كنترل خوردگي تكين كو از 1.01 درصد به زير يك درصد كاهش داد.
بانك كشاورزي:اين بانك در گروه فلزات اساسي 90هزار سهم ملي سرب و روي ايران را در آذرماه فروخت. همچنين در اين مدت در گروه سرمايه گذاري ها درصد مالكيت خود را در شركت سرمايه گذاري نيرو از 1.05 درصد به زير يك درصد كاهش داد. شركت كارگزاري بانك كشاورزي نيز در آذرماه در گروه سرمايه گذاري ها درصد مالكيت خود را در شركت سرمايه گذاري نيرو از 1.15 درصد به زير يك درصد كاهش داد.
بانك رفاه كارگران:اين بانك در گروه ساير محصولات كاني غيرفلزي 668 هزار سهم شيشه قزوين را در آذرماه فروخت. همچنين در 3 دي ماه 20868، سهم شيشه قزوين را فروخته است. در 4 دي ماه نيز 15هزار سهم شيشه قزوين را فروخت.]]>
</TEXT>
</DOC>
<DOC>
<DOCID>HAM2-851012-018</DOCID>
<DOCNO>HAM2-851012-018</DOCNO>
<ORIGINALFILE>/1385/851012/news/_bourse.htm</ORIGINALFILE>
<ISSUE>سه شنبه 12 دي 1385 - سال چهاردهم - شماره4173 - Jan 2, 2007</ISSUE>
<DATE calender="Western">2007-01-02</DATE>
<DATE calender="Persian">1385/10/12</DATE>
<CAT xml:lang="fa">اقتصاد.بورس و بانک</CAT>
<CAT xml:lang="en">Economy.Bank and Bourse</CAT>
<TITLE>
<![CDATA[گام تازه بورس براي ساماندهي بازار اوليه]]>
</TITLE>
<TEXT>
<![CDATA[گروه بورس- همايش مشترك سازمان بورس و اوراق بهادار با رؤساي ادارات ثبت استان هاي كشور با هدف اجرايي شدن قانون بازار اوراق بهادار در بخش بازار اوليه در نيمه نخست بهمن برگزار مي شود. به گزارش اطلاع رساني بورس، بهروز زارع مدير نظارت بر بازار اوليه درباره اين همايش گفت: با توجه به قانون جديد در برخي موارد سازمان بورس و اوراق بهادار و مرجع ثبت شركت ها بايد تعامل و همكاري نزديكي داشته باشند كه در اين همايش ضمن تبادل نظر،  اين موضوعات تشريح مي شود.زارع افزود: شركت هايي كه با توجه به موضوع فعاليت جزو نهادهاي مالي محسوب مي شوند در هر قالبي كه باشند اعم از سهامي خاص و عام، براي تأييد صلاحيت حرفه اي مديران و تأييد اساسنامه، بايد از سازمان بورس مجوز بگيرند و سازمان ثبت پس از اقدام بورس مي تواند آنها را ثبت كند و هر تغييري در شركت ها نيز بايد به تأييد سازمان بورس برسد.]]>
</TEXT>
</DOC>
<DOC>
<DOCID>HAM2-851012-019</DOCID>
<DOCNO>HAM2-851012-019</DOCNO>
<ORIGINALFILE>/1385/851012/news/_diet.htm</ORIGINALFILE>
<ISSUE>سه شنبه 12 دي 1385 - سال چهاردهم - شماره4173 - Jan 2, 2007</ISSUE>
<DATE calender="Western">2007-01-02</DATE>
<DATE calender="Persian">1385/10/12</DATE>
<CAT xml:lang="fa">علمی فرهنگی.علمی.پزشکی و درمان</CAT>
<CAT xml:lang="en">Science and Culture.Science.Medicine and Remedy</CAT>
<TITLE>
<![CDATA[هشدار كارشناسان به والدين؛مراقب اسباب بازي هاي مضر باشيد
عكس: راهب هماونديسميه شرافتي]]>
</TITLE>
<TEXT>
<IMAGE>/1385/851012/news/008733.jpg</IMAGE>
<![CDATA[
فاكتورهاي ايمني اسباب بازي
آزمايش مواد تشكيل دهنده
آزمون قطعات كوچك
بررسي از لحاظ شكل و اندازه، لبه ها، نوك هاي تيز، برآمدگي ها، سيم ها و ميله هاي فلزي، ورق هاي نازك پلاستيكي
بررسي ريسمان و يا كش در اسباب بازي ها
بررسي سوراخ ها و حفره هايي كه داخل اسباب بازي وجود دارد
بررسي فنرهاي استفاده شده در اسباب بازي
بررسي اسباب بازي هاي پرتابي از نظر انرژي جنبشي
و موارد خاص مثل اسباب بازي هاي حاوي مايع، تاشو و...
تا به حال چقدر به كودكي كه مشغول بازي كردن با وسايل بازي دور و برش است دقت كرده ايد؛ وقتي كودك در دنيايي غرق شده كه هيچ چيز به غير از آن اسباب بازي نمي تواند در آن نفوذ كند؟ كودكان به كمك اسباب بازي ها به طور غيرمستقيم آموزش  مي بينند و حوادثي كه دور و برشان مي گذرد را به نوعي در اين بازي ها تجربه مي كنند. با اين وجود و با همه تاكيدي كه كارشناسان بر تاثيرپذيري كودكان از چنين وسايلي دارند، در كشور ما هنوز هم اسباب بازي به عنوان يك وسيله لوكس، تزئيني و بي اهميت تلقي مي شود.طبق اعلام كارشناسان در حال حاضر ماهانه يك ميليون و 800 هزار دلار اسباب بازي وارد كشور مي شود. اين رقم در سال 84 يك ميليون و 600 هزار دلار، در سال 83، 850 هزار دلار، در سال 82، 570 هزار دلار و در سال 81، 57 هزار دلار بوده است. البته اين ارقام مي توانند ارتباطي با ارزش و اهميت واقعي اسباب بازي ها نداشته باشند. به عبارت ديگر، ارزش پولي يك اسباب بازي لزوما با ارزش حقيقي آن براي تربيت و آموزش كودك، يكي نيست. با اين وجود شايد شما از معدود والديني باشيد كه وقتي قصد انتخاب اسباب بازي داريد، مي خواهيد بدانيد چه معيارهايي براي خريد يك اسباب بازي مناسب براي كودكتان وجود دارد؛ يا به عبارت ديگر، وسيله اي كه كودكتان بيشتر اوقاتش را با آن پر مي كند تا چه حد براي او مفيد خواهد بود و آيا مي تواند براي سلامت جسم و روان او مضر هم باشد؟
***
امروزه استاندارد اسباب بازي ها توجه تمامي كشورها را به خود مشغول كرده است. اين استانداردها دائما به روز مي شود و آزمايش ها و تست هاي زيادي روي آنها انجام مي شود. در ايران، سه سال پيش موضوع استاندارد اسباب بازي به طور جدي مطرح شد. قبل از آن نيز موسسه استاندارد از آخرين استانداردهاي اسباب بازي كه كشور استراليا تهيه كرده بود، استفاده كرد كه در نتيجه اين قانون موسسه استاندارد بايد هم اسباب بازي هاي داخلي را زير نظر مي گرفت كه مهر استاندارد دارند يا نه و هم اسباب بازي هاي وارداتي كه كنترل كيفي آنها محرز شده باشد. اين جملات را محمدحسين فر جو، دبير ستاد شوراي نظارت بر اسباب بازي مي گويد و ادامه مي دهد: در آزمايشگاه تست هاي مختلفي روي اين اسباب بازي ها انجام مي شود حتي از لحاظ به كار بردن رنگ و مواد اين اقلام آزمايش مي شوند و اگر ميزان استفاده از اين مواد از حد استاندارد بالاتر باشد از ورود آنها جلوگيري مي شود.
با اين اوصاف، هر از گاهي هشدارهايي از سوي متخصصان اعلام مي شود مبني بر اينكه بعضي انواع اسباب بازي  موجود در بازار خطرناكند و بايد از آنها پرهيز كرد. مثل همين چند هفته پيش كه يك متخصص چشم نسبت به خطرات استفاده از اسباب بازي هاي ليزري هشدار داد.
پرتوهاي خطرناك
البته بحث وجود ليزر و ايمني آن براي كودك در بعضي از اسباب بازي ها در حال حاضر از مسائلي است كه كارشناسان نظرات مختلفي در مورد آن دارند. در حالي كه تعدادي از چشم پزشكان معتقدند اين ليزرها خطري براي چشم كودك ندارند چون از نوع ليزرهاي كم توان هستند، يك متخصص ليزر در اين مورد معتقد است اين ليزرها اگر به مدت زيادي به چشم تابانده شوند و به دفعات زيادي تكرار شوند، اثرات مخربي روي چشم مي گذارند.
دكتر رضا فكر آزاد در ادامه مي گويد: حتي اگر اين ليزرها هيچ ضرري نداشته باشند، بهتر است به كودكانمان آموزش بدهيم كه اين پرتوها را مستقيما به چشم نتابانند. درست است كه اين اشعه در حد چند ميلي وات و جزو ليزرهاي كم توان است ولي شدتش بالاست. شما حتي وقتي چند ثانيه داخل يك لامپ نگاه مي كنيد و بعد روي خود را بر مي گردانيد، تاثير آن تا مدتي روي شبكيه چشم مي ماند، با اينكه يك لامپ آنقدر شدت ندارد. در حالي كه گروه ما يعني بچه ها جزو گروه هاي پرخطر هستند و تاثير اين اشعه ها روي چشم آنها مي تواند بسيار مخرب و برگشت   ناپذير باشد.
وي با بيان اينكه بيشتر قسمت شبكيه كه سلول هاي بينايي در آن قرار دارند دچار آسيب مي شود، مي گويد: اين ليزرها چهار خصوصيت عمده دارند؛ تك رنگند، تك فازند، واگرا نيستند و شدت بالايي دارند. اگرچه تاكنون مورد خاصي از اين آسيب ها مشاهده نشده ولي چون تعداد آنها در جامعه زياد است بهتر است جانب احتياط در نظر گرفته شود.
در مقابل، محمدحسين فر جو با اشاره به اينكه در بخشي از اسباب بازي ها مثل تفنگ ها ليزرهايي براي نشانه گيري بهتر استفاده شده مي گويد: از ورود اين اسباب بازي ها جلوگيري شده ولي بعضي از وسايل كه داراي پرتو ليزرند و به عنوان اسباب بازي نيستند به عنوان سرگرمي به وسيله بعضي از اسباب بازي هاي كودكان استفاده مي شوند كه مي توانند آسيب هاي جدي براي كودك به همراه داشته باشند.
البته به گفته كارشناسان آزمايشگاه ايمني كودكان در موسسه استاندارد و تحقيقات صنعتي، ليزرهاي به كار رفته در اسباب بازي كودكان از نوع ليزرهاي باشدت پايين هستند كه براي كودك نمي توانند آسيب  زا باشند. مونا نامجو، يكي از كارشناسان اين آزمايشگاه در مورد اين ليزرها مي گويد: در بحث استاندارد اسباب بازي هاي الكتريكي نوع ليزر به كار رفته بررسي مي شود. اين ليزر ها در چهار سطح هستند. نوعي ليزر led كه ليزر سطح يك است اصلا خطري ندارد و داراي شدت پايين است و فقط اين سطح از ليزر قابل استفاده در اسباب بازي كودكان است.
اسباب بازي هاي خطرناك
خطرات ليزرهاي غيراستاندارد فقط يك نمونه بود. اگر به عنوان والدين به فكر تهيه يك اسباب بازي سالم براي كودكتان هستيد، بهتر است بدانيد اسباب بازي هاي شوك دهنده نيز از اقلام مردود شناخته شده هستند كه هنوز هم به منظور سرگرمي و صرفا ايجاد خنده توليد مي شوند. دبير شوراي نظارت بر اسباب بازي در مورد اين اسباب بازي ها و همچنين ساير اقلامي كه براي كودك خطرآفرين هستند مي گويد: اين اسباب بازي ها شوك زيادي را در فرد ايجاد مي كند و از نظر پزشكان اثر خود را در طولاني مدت نشان مي دهد. تفنگ هاي ساچمه اي را نيز ما ممنوع مي كنيم، زيرا وقتي شارژ مي شوند با سرعت زيادي گلوله درون خود را پرتاب مي كنند. درست است كه كشور چين روي اين اقلام هشدار داده كه افراد 14 سال به بالا از آنها استفاده كنند، ولي شايد اين هشدارها رعايت نشوند و كودكان كم سن و سال از آنها استفاده هاي نامطلوب كنند چون اين تفنگ ها شدت پرتاب بالايي دارند.
وي در ادامه مي گويد: يكي از تست هايي كه موسسه استاندارد انجام مي دهد تست لبه تيز است و در مورد اسباب بازي هايي به كار مي رود كه لبه تيز و برنده دارند. اگر اسباب بازي پارچه اي باشد و درز آن به راحتي باز شود، غيراستاندارد است. پر كننده هاي داخل اسباب بازي ها هم بر حسب نوعشان مي توانند آلوده و خطرناك باشند. حفره هاي داخل اسباب بازي و يا خطر گاز گرفتگي و يا له شدن اندام كودك در ارتباط با اسباب بازي از جمله مواردي است كه بايد به آنها توجه شود.
شايد جالب باشد كه بدانيد نوع ديگري از اسباب بازي هايي كه آزمايشگاه استاندارد نسبت به آن حساس است، اسباب بازي  هايي هستند كه بوي نامطبوعي دارد. محمدحسين فرجو در اين باره هم مي گويد: اگر از مواد استاندارد استفاده شده باشد، اين بو به خاطر تركيبات رنگي است كه روي اسباب بازي پاشيده شده است كه بعد از چند بار استفاده از بين مي رود و ضرر ندارد. در مقابل، فرجو در مورد اسباب بازي هاي معيوب و شكسته و ناقص هشدار مي دهد كه از برنامه هاي بازي كودك خارج نشده اند و مي گويد: در دنيا آمارهاي زيادي وجود دارد كه اين اسباب بازي ها موجب ضرر و زيان هاي زيادي از جمله خفگي  ها براي كودك مي شود.
وي در مورد خطر اسباب بازي هاي صوتي هشدار مي دهد: در مورد اين گروه هم يك سري از استانداردها وجود دارد. گاهي اوقات ايرادهايي كه در بعد الكترونيكي اسباب بازي وجود دارد، صداي داخل اسباب بازي را در حد نازلي كاهش مي دهد و در بعضي مواقع اين اسباب بازي ها صداي بيش از حد انتظاري را ايجاد مي كنند كه براي خانواده هم غير قابل تحمل است.
استانداردهاي تعريف شده
در مورد نحوه به كار بردن استانداردهاي تعيين شده براي تاييد كردن يك اسباب بازي سالم، كارشناس آزمايشگاه ايمني كودك مي گويد: ما اسباب بازي ها را بر اساس استاندارد جنرال ملي و بين المللي 620446978267 بررسي مي كنيم. اين استانداردها فعلا بر اساس ايمني اسباب بازي را مورد بررسي قرار مي دهند و از لحاظ كيفي هنوز استانداردي وارد نشده است. آزمون هاي اين استانداردها بر اساس رفتار كودك شبيه سازي شده است يعني رفتارهاي درست كه سازنده اسباب بازي آنها را پيش بيني كرده و رفتارهاي نادرست كه از طرف توليد كننده پيش بيني نشده اند مثل پرت كردن، شكستن و.... بعد از انجام اين آزمون ها اسباب بازي ديگر نبايد براي كودك خطراتي از قبيل تيزبودن ، سرعت بالا ، احتمال خفگي يا جراحات چشمي داشته باشند.
مونا نامجو در مورد موارد كاربرد اين استانداردها مي گويد: در خصوص عنصرهاي سنگين در اسباب بازي نيز اين استانداردها به كار مي رود. مواد به كار رفته در اسباب بازي چون با بدن كودك ممكن است تماس داشته باشند، اولا بايد نو بوده و عاري از هرگونه آلودگي يا مواد بازيافتي باشند. دوم اينكه عناصر سمي و سنگين نبايد در آن وجود داشته باشند از نظر بعد الكتريكي اين اسباب بازي ها مورد بررسي قرار مي گيرند كه هيچ گونه حرارت بالا و يا احتمال برق گرفتگي نداشته باشند.
به گفته او در بحث استاندارد، نشانه هاي هشداري روي كالا بسيار مهم است چون با رشد سن، توانايي هاي حسي حركتي كودك هم رشد مي كند و اين براي والدين كه اسباب بازي را خريداري مي كنند بسيار مهم است. حتما تا به حال متوجه شده ايد در بسياري از اسباب بازي هايي كه از چين وارد مي شوند، در داخل آنها از مواد نرم استفاده مي شود. نامجو در خصوص اين نوع از اسباب بازي ها مي گويد: وقتي ما روي اين مواد آزمون انجام مي دهيم متوجه مي شويم كه اين مواد از مواد بازيافت شده كارخانه هاي ديگر است كه براي سنگين كردن اين اسباب بازي ها همراه با خاك از آنها استفاده مي شود. همچنين اسباب بازي هايي كه حاوي مايع هستند از لحاظ ميكروب داراي خطر بالايي هستند. وي ادامه مي دهد: بخصوص زماني كه در كشورهايي مثل چين بيماري هايي مثل سارس يا آنفلوآنزاي مرغي وجود دارد خيلي از كشورها از ورود آنها جلوگيري كردند چون ممكن است مايع درون آنها حاوي ميكروب باشد.]]>
</TEXT>
</DOC>
<DOC>
<DOCID>HAM2-851012-020</DOCID>
<DOCNO>HAM2-851012-020</DOCNO>
<ORIGINALFILE>/1385/851012/news/_diet.htm</ORIGINALFILE>
<ISSUE>سه شنبه 12 دي 1385 - سال چهاردهم - شماره4173 - Jan 2, 2007</ISSUE>
<DATE calender="Western">2007-01-02</DATE>
<DATE calender="Persian">1385/10/12</DATE>
<CAT xml:lang="fa">علمی فرهنگی.علمی.پزشکی و درمان</CAT>
<CAT xml:lang="en">Science and Culture.Science.Medicine and Remedy</CAT>
<TITLE>
<![CDATA[محققان مي گويند]]>
</TITLE>
<TEXT>
<![CDATA[تاج خروس پوست را جوان مي كند!
گروه سلامت  اين هم از عجايب روزگار كه هر چيزي يك خاصيتي دارد و مي شود از آن براي منافع بشري استفاده كرد. اگر خبرهاي مربوط به گرفتن داروي مسكن از حلزون را شنيده ايد، اين را هم اضافه كنيد كه دانشمندان توانسته اند از تاج خروس، همين خروس هايي كه در طول تاريخ صبح به صبح با قوقولي قوقو كردنشان آدم ها را از رختخواب بيرون كشيده اند، ماده اي استخراج كنند كه مي تواند چين و چروك هاي پوست را صاف كند؛ چروك هايي كه در اثر بالا رفتن سن روي پوست همه افراد ظاهر مي شود. محققان مي گويند تاج خروس حاوي مقادير زيادي بافت همبندي است؛ همان چيزي كه شل و وارفته شدن آن در پوست باعث به وجود آمدن چين و چروك در آن مي شود.محققان سوئيسي كه گزارش كارشان را در شماره دسامبر نشريه plos medicie منتشر كرده اند، محلول استخراج شده را روي 6 بيمار با متوسط سن 75 سال آزمايش كرده اند و آثار مثبت آن را بعد از يك ماه استفاده مشاهده كرده اند، بدون آن كه هيچ گونه عوارضي از خود به جا بگذارد.
خطر مرگ با افزايش تعداد بچه ها
وقتي تعداد بچه هاي خانواده زياد مي شود، هم هزينه هاي زندگي كمرشكن مي شود، هم عمر پدر و مادر كوتاه تر.چند روز پيش بي. بي. سي گزارش داد يافته هاي اخير محققان نشان مي دهد بچه بيشتر در خانواده يعني اوضاع سلامت پدر و مادر بدتر و عمرشان كوتاه تر مي شود،  اين موضوع به خصوص براي مادرها جدي تر و حياتي تر است، چون زحمت مادرها با بچه بيشتر، خيلي بيشتر مي شود. محققان آكادمي علوم آمريكا مدارك به جا مانده از حدود 21 هزار زوج را در فاصله سال هاي 1860 تا 1965 در يوتا بررسي كردند. آنها متوجه شدند 1414 زن تنها به فاصله يك سال بعد از به دنيا آوردن آخرين فرزندشان فوت كرده اند و 918 نفر آنها وقتي كه آخرين فرزندشان 5 ساله بوده از دنيا رفته اند. براي پدران  اين تعداد به ترتيب 613 و1080 نفر بوده است. اين نشان مي دهد بار بزرگ كردن تعداد زيادي بچه كه متوسط آنها در  اين خانواده ها 8 تا بوده، براي  اين والدين سنگين بوده و نتوانسته اند زير آن خيلي دوام بياورند.
كم كردن وزن
يعني كم كردن خطر سرطان
اين هم يك دليل موجه ديگر براي لاغر شدن. محققان مي گويند مرداني كه وزن كم كرده اند، كمتر به سرطان پروستات مبتلا مي شوند و اگر هم مبتلا شوند، كمتر از بقيه به انواع وخيم و پيشرونده اش دچار مي شوند.خبرگزاري آسوشيتدپرس مي گويد محققان انجمن سرطان آمريكا با همكاري مركز تحقيقات پروستات دانشگاه دوك، وضعيت قد و وزن70 هزار مرد را در فاصله سال هاي 1982 تا 1992 بررسي كردند. از  اين زمان تا سال 2003، هر سه سال يك بار هم قد و وزن و هم وضعيت پروستات آنها پيگيري شد. 5 هزار و 200 نفر در  اين مدت به سرطان پروستات مبتلا شدند. اما مرداني كه حداقل 5 كيلوگرم وزن كم كرده بودند، توانسته بودند تا حد زيادي، حدود 40 درصد، از خطر سرطان تهاجمي  پروستات دور بمانند.]]>
</TEXT>
</DOC>
<DOC>
<DOCID>HAM2-851012-021</DOCID>
<DOCNO>HAM2-851012-021</DOCNO>
<ORIGINALFILE>/1385/851012/news/_ejtem.htm</ORIGINALFILE>
<ISSUE>سه شنبه 12 دي 1385 - سال چهاردهم - شماره4173 - Jan 2, 2007</ISSUE>
<DATE calender="Western">2007-01-02</DATE>
<DATE calender="Persian">1385/10/12</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[سازمان بهزيستي مطرح كرد
درخواست افزايش 6 برابري بودجه معلولان در سال آينده]]>
</TITLE>
<TEXT>
<IMAGE>/1385/851012/news/008721.jpg</IMAGE>
<![CDATA[
گروه اجتماعي- سازمان بهزيستي رشد 6 برابري بودجه اجراي قانون جامع حمايت از معلولان را درخواست كرد.
مهدي عبدوس، معاون پشتيباني سازمان بهزيستي، در اين باره گفت:در بودجه سال 86 سازمان بهزيستي 360 ميليارد تومان بودجه براي اجراي بخشي از قانون جامع حمايت از معلولان را پيشنهاد داده است.
عبدوس با اشاره به بودجه در نظر گرفته شده در سال جاري افزود: در صورتي كه رقم پيشنهادي سازمان بهزيستي در اين مورد به تاييد نهايي برسد بودجه اين قانون رشد 595 درصدي خواهد داشت.
وي در گفت وگو با همشهري درباره آخرين درخواست سازمان بهزيستي در متمم بودجه سال جاري توضيح داد: سازمان بهزيستي در قانون متمم بودجه سال جاري كه هم اكنون در مجلس مطرح است 240 ميليارد تومان بودجه براي اجراي قانون جامع حمايت معلولان درخواست كرده است كه در صورت تمايل مسئولان به اجراي اين قانون در سال جاري اين بودجه در اختيار سازمان بهزيستي قرار خواهد گرفت.
معاون پشتيباني سازمان بهزيستي در باره ميزان كل كسري بودجه سازمان بهزيستي گفت: رقم كلي كسري بودجه سازمان بهزيستي كه در متمم بودجه درخواست شده است حدود 500 ميليارد تومان است كه از اين رقم 240 ميليارد تومان براي اجراي قانون جامع حمايت از معلولان، 150 ميليارد تومان كسري بودجه كشوري و 50تا60 ميليارد تومان نيز كسري بودجه استاني است.
چندي قبل در برنامه اي به مناسبت روز جهاني معلولان ابوالحسن فقيه، رئيس سازمان بهزيستي با انتقاد از كمبود بودجه براي اجراي قانون جامع حمايت از معلولان گفت:براي اجراي كامل اين قانون نيازمند 560 ميليارد تومان بودجه هستيم اما در سال جاري تنها 60 ميليارد تومان از مبلغ ياد شده در اختيار سازمان بهزيستي قرار گرفته است.
فقيه با اشاره به 500 هزار معلول پشت نوبت افزود: 16 دستگاه و سازمان موظف به اجراي قانون جامع حمايت از معلولان هستند و به زودي در گزارشي پركارترين و كم كارترين دستگاه را به دولت معرفي خواهيم كرد.
به اعتقاد رئيس سازمان بهزيستي يكي از مهم ترين دلايل ناموفق بودن اجراي قانون جامع حمايت از معلولان عدم اختصاص بودجه لازم به اين امر است.]]>
</TEXT>
</DOC>
<DOC>
<DOCID>HAM2-851012-022</DOCID>
<DOCNO>HAM2-851012-022</DOCNO>
<ORIGINALFILE>/1385/851012/news/_ejtem.htm</ORIGINALFILE>
<ISSUE>سه شنبه 12 دي 1385 - سال چهاردهم - شماره4173 - Jan 2, 2007</ISSUE>
<DATE calender="Western">2007-01-02</DATE>
<DATE calender="Persian">1385/10/12</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[با مردم]]>
</TITLE>
<TEXT>
<![CDATA[پرندگان را دريابيم
پرندگان زيباترين نشانه هاي وجود خداوند متعال در روي زمين اند، با توجه به رسيدن فصل سرما و بارش برف با ريختن نان خشك ته سفره ها در گوشه  باغچه ها نگذاريم اين مخلوقات زيباي پروردگار و زيبايي بخش زندگي ما بر اثر سرما و گرسنگي تلف شوند.
محمد مستعد- بروجرد
در انتظار سند
200 خانوار شهرك شهيدان جهازي ها واقع در رجايي شهر كرج از 26 سال پيش كه در اين مكان مستقر شده اند، در انتظار صدور سند مالكيت مي باشند، كه اميد است با مساعدت مسئولان محترم بنياد مستضعفان اين مشكل 26 ساله حل و فصل شود.
عسگر مؤذن انصاري- شهرك شهيدان جهازي ها
اتوبوس هاي ريالي و كارت منزلت
@ با رواج اتوبوس هاي ريالي در شبكه اتوبوسراني شهر تهران كارت منزلت بازنشستگان 65 سال به بالا كه براي رفاه حال اين عزيزان صادر شده بود، تا حد زيادي كاركردش را از دست داده است، مگر آن كه، امكان استفاده اين كارت در اتوبوس هاي ريالي هم فراهم گردد.
ناصر جبلي- تهران
آلودگي پودر كيك
پس از مشاهده حشره در پودر كيك توليدي يكي از شركت ها كه هنوز تاريخ مصرف آن يك ماه باقي بود، مراتب را به شركت مربوطه اطلاع دادم اما از رسيدگي به اين مشكل بهداشتي خبري نشد، در حالي كه وزارت بهداشت و درمان، بايد براي اين قبيل توليدات غذايي نظارت لازم را داشته باشد.
قاسم محمدخاني
تخريب رودخانه هاي مازندران
@ از وزارت نيرو و سازمان حفاظت محيط زيست تقاضا دارم، مسأله برداشت بي رويه شن و ماسه از رودخانه هاي استان مازندران را كه حيات اين رودخانه ها را به خطر انداخته است، جدي بگيرند و مانع از اين اقدام مخرب شوند.
جواد سفري- چالوس
برداشت بي رويه آب در حومه مشهد
حفر چاه و برداشت بي رويه آب از دشت هاي كناري شهر مشهد موجب نشست تدريجي اين دشت شده است، خطري كه 10 سال پيش، كارشناسان زمين شناسي آن را يادآوري كرده بودند و بايد مورد توجه قرار مي گرفت.
نيره كمالي- مشهد
مسأله ميدان پروين
از يك سال پيش ميدان پروين واقع در بلوار پروين تهرانپارس براي احداث يك نماد عمراني، تخريب شده است. تسريع در اجراي چنين طرحي با توجه به اين كه ميدان همه روزه در مقابل ديد شهروندان است، ضروري مي باشد.
مليحه محمدي راد- تهران
حق مسكن جانبازان شاغل
اعلام شد كه قرار است حق مسكن جانبازان در حال اشتغال پرداخت شود.اميدواريم هر چه زودتر به اجرا سپرده شود.
فتح الله محمدياري- تهران]]>
</TEXT>
</DOC>
<DOC>
<DOCID>HAM2-851012-023</DOCID>
<DOCNO>HAM2-851012-023</DOCNO>
<ORIGINALFILE>/1385/851012/news/_ejtem.htm</ORIGINALFILE>
<ISSUE>سه شنبه 12 دي 1385 - سال چهاردهم - شماره4173 - Jan 2, 2007</ISSUE>
<DATE calender="Western">2007-01-02</DATE>
<DATE calender="Persian">1385/10/12</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[با ابلاغ شيوه نامه اجرايي پرونده هاي مطالبه مهريهزندانيان مهريه آزاد مي شوند]]>
</TITLE>
<TEXT>
<IMAGE>/1385/851012/news/008718.jpg</IMAGE>
<![CDATA[
گروه اجتماعي - آيت الله هاشمي شاهرودي، رئيس قوه قضاييه شيوه نامه  اجرايي پرونده هاي مطالبه مهريه و اعسار را در 16 ماده و يك تبصره ابلاغ كرد.
به گزارش پايگاه اطلاع رساني سازمان زندانها در شيوه نامه  اجرايي پرونده هاي مطالبه مهريه و اعسار آمده است: نظر به اصل دهم قانون اساسي، از آنجا كه خانواده واحد بنيادي جامعه اسلامي است، همه قوانين و مقررات و برنامه ريزي هاي مربوط بايد در جهت آسان كردن تشكيل خانواده و پاسداري از قداست آن و استواري روابط خانوادگي بر پايه حقوق و اخلاق اسلامي باشد.
در بخش اول اين شيوه نامه آمده است، در مراجعات مربوط به دعاوي خانواده، بر اساس دستورالعمل شماره يك طرح جامع رفع اطاله دادرسي ابتدا بايد از طريق واحد ارشاد و معاضدت قضايي اقدامات مقتضي صورت پذيرد و از طرفين به صلح و سازش و تلاش در جهت رفع مشكل از روش هاي غير قضايي دعوت شود و در صورت عدم تمايل زوجين به صلح و سازش يا اصرار زوجه بر دريافت مهريه، كارشناس ذيربط در واحد ارشاد و معاضدت قضايي با برشمردن مزاياي اقدام از طريق اجراي ثبت، مشاراليها را به واحد اجراي سازمان  ثبت دلالت مي كند و در كنار اين امر از بيان مزاياي ساير روش هاي حل مشكل نظير دلالت به شورا هاي حل اختلاف، توصيه به استفاده از داور و يا بهره مندي از نهاد هاي مشاوره دولتي و خصوصي نيز استفاده مي شود.
همچنين در بخش ديگري آمده است، در صورت اصرار طرفين يا زوجه بر اقدام قضايي، مراتب عدم تمايل وي به اقدام از طريق واحد اجراي ثبت به صورت كتبي ثبت شده و به امضاي وي رسيده، آنگاه دادخواست مربوط پذيرفته مي شود. در صورت عدم حصول صلح و سازش، چنانچه زوج دين را قبول نموده؛ اما تقاضاي مهلت براي پرداخت يا تقسيط و ادعاي اعسار داشته باشد، با استناد به رأي وحدت رويه شماره 622 مورخ 29 مهر 1382 هيأت عمومي ديوان عالي كشور اين درخواست در همان دعواي اصلي قابل استماع بوده و دادگاه مكلف به رسيدگي صدور حكم مي باشد. بلافاصله پس از صدور احكام اعسار و تقسيط، اقدامات اجرايي لازم آغاز مي گردد. اعتبار قانوني اين حكم تا زماني است كه در مرحله اعتراض و تجديد نظر حكم دادگاه بدوي نقض نشده باشد.
اقدامات مربوط به زندانيان مهريه
در صورتي كه محكوم عليه بابت بدهكاري مهريه در اجراي ماده 2 قانون نحوه اجراي محكوميت هاي مالي در حبس باشد، بلافاصله پس از صدور حكم تقسيط يا اعسار آزاد مي شود.
مركز امور مشاوران حقوقي، وكلا و كارشناسان و همچنين كانون وكلاي دادگستري موظفند، درخواست هاي ابرازي از سوي زندانيان موضوع مهريه در خصوص وكيل معاضدتي را به صورت خارج از نوبت و ويژه بررسي و وكيل يا مشاور حقوقي موصوف را فوراً به مرجع قضايي اعزام نمايند.
رؤساي دادگستري ها علاوه بر نظارت بر اجراي صحيح بخش هاي مختلف اين شيوه نامه مانند تعيين وقت نزديك، استماع دعوي اعسار ضمن رسيدگي به دعوي اصلي و موارد ديگر، چنانچه به علت كثرت پرونده ها امكان رسيدگي فوري و خارج از نوبت در شعبه اي نباشد، يك نفر از دادرسان علي البدل را جهت رسيدگي به شعبه يا شعب مربوط مأمور مي نمايند.]]>
</TEXT>
</DOC>
<DOC>
<DOCID>HAM2-851012-024</DOCID>
<DOCNO>HAM2-851012-024</DOCNO>
<ORIGINALFILE>/1385/851012/news/_ejtem.htm</ORIGINALFILE>
<ISSUE>سه شنبه 12 دي 1385 - سال چهاردهم - شماره4173 - Jan 2, 2007</ISSUE>
<DATE calender="Western">2007-01-02</DATE>
<DATE calender="Persian">1385/10/12</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[مهلت 2 ماهه وزارت رفاه براي راه اندازي بانك اطلاعات ايرانيان]]>
</TITLE>
<TEXT>
<![CDATA[فارس: عضو كميسيون اجتماعي مجلس از مهلت 2 ماهه وزارت رفاه براي راه اندازي بانك اطلاعات ايرانيان خبر داد.
موسي الرضا ثروتي گفت: دو سال است كه وزارت رفاه در بودجه سالانه خود براي راه اندازي بانك اطلاعات ايرانيان بودجه خاصي را در نظر مي گيرد اما هنوز عمليات اين بانك را به اتمام نرسانده است.
وي در ادامه افزود: تبصره 15 قانون بودجه امسال درباره راه اندازي بانك اطلاعات ايرانيان است كه بايد وزارت رفاه مطالعاتش را با محور شناسايي اقشار آسيب پذير انجام دهد.
عضو كميسيون اجتماعي مجلس اظهار داشت: وزارت رفاه امسال بودجه اي حدود 8 ميليارد تومان براي شناسايي اقشار آسيب پذير، هدفمند كردن يارانه ها و راه اندازي بانك اطلاعات ايرانيان در دست دارد كه بايد سريع تر براي رسيدن به اين اهداف به صورت عملياتي فعاليت كند.
ثروتي گفت: وزارت رفاه مكلف است تا قبل از پايان امسال، بانك اطلاعات ايرانيان را كه شامل اطلاعات درآمدي، وضعيت تحصيلي و وضعيت معيشتي افراد جامعه است را راه اندازي كند.]]>
</TEXT>
</DOC>
<DOC>
<DOCID>HAM2-851012-025</DOCID>
<DOCNO>HAM2-851012-025</DOCNO>
<ORIGINALFILE>/1385/851012/news/_ejtem.htm</ORIGINALFILE>
<ISSUE>سه شنبه 12 دي 1385 - سال چهاردهم - شماره4173 - Jan 2, 2007</ISSUE>
<DATE calender="Western">2007-01-02</DATE>
<DATE calender="Persian">1385/10/12</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[برنامه جامع كنترل آسيب هاي اجتماعي تدوين شد]]>
</TITLE>
<TEXT>
<![CDATA[فارس: رئيس سازمان بهزيستي كشور از تدوين برنامه جامع كنترل آسيب هاي اجتماعي در اين سازمان و ارسال آن به وزارت رفاه براي تصويب نهايي در هيأت دولت خبر داد.ابوالحسن فقيه افزود: طرح جامع كنترل آسيب هاي اجتماعي در 4 محور كلي شامل ارتقاي كيفيت زندگي و رفاه اجتماعي يا همان پيش گيري از آسيب هاي اجتماعي، مداخله براي كاهش و كنترل آسيب هاي اجتماعي، بازتواني آسيب ديدگان اجتماعي و فراهم كردن زمينه بازگشت آسيب ديدگان به جامعه تدوين شده است.
وي گفت: كنترل آسيب هاي اجتماعي از عهده يك دستگاه خاص خارج است و بايد همه دستگاه ها و نهادهاي اجتماعي اعم از دولتي و غير دولتي در اين زمينه همكاري كنند. وي گفت: اين برنامه اكنون در وزارت رفاه و تأمين اجتماعي در حال بررسي است و به زودي با تصويب آن در اين وزارتخانه براي تصويب نهايي به دولت ارسال مي شود البته در صورت تشخيص هيأت دولت، ممكن است تصويب نهايي آن به صورت قانون در مجلس انجام شود.]]>
</TEXT>
</DOC>
<DOC>
<DOCID>HAM2-851012-026</DOCID>
<DOCNO>HAM2-851012-026</DOCNO>
<ORIGINALFILE>/1385/851012/news/_ejtem.htm</ORIGINALFILE>
<ISSUE>سه شنبه 12 دي 1385 - سال چهاردهم - شماره4173 - Jan 2, 2007</ISSUE>
<DATE calender="Western">2007-01-02</DATE>
<DATE calender="Persian">1385/10/12</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[56هزارمعتاد پرخطر تحت پوشش طرح ساماندهي و درمان قرار گرفتند]]>
</TITLE>
<TEXT>
<![CDATA[ايسنا: 56هزار و 400 معتاد پر خطر تاكنون تحت پوشش طرح ساماندهي و درمان قرار گرفته اند. مدير كل درمان و بازتواني ستاد مبارزه با مواد مخدر با اعلام اين خبر گفت: تاريخ مراجعه روزانه معتادان به مراكز براي جلوگيري از سوء استفاده، در كارتهاي درماني ثبت شده و چنانچه معتادي در زمان مقرر تحت درمان نرفته باشد، نيروي انتظامي مجاز به دستگيري آنهاست.
سعيد صفاتيان با اشاره به اين كه بيش از 90 درصد مكانيابي ايجاد dic(مراكز گذري درمان اعتياد)براي اجراي طرح ساماندهي معتادان انجام شده است، اظهار كرد: بر اين اساس تاكنون در 52 كلينيك مثلثي سازمان زندانهاي كشور، 4 هزار نفر و در 54 مركز نگهدارنده با متادون زندانها، 4 هزار و 200 نفر تحت پوشش رفته و 35 هزار نفر نيز مشاوره دريافت كرده اند. وي ادامه داد: همچنين در 167 مركز درمان نگهدارنده با متادون بهزيستي، 6هزار و 500 نفر در 38 مركز out rach(خدمات سيار)دوهزار نفر، 31 مركز گذري، 3هزار معتاد مشمول، تحت پوشش قرار گرفتند.
مدير كل درمان و بازتواني ستاد مبارزه با مواد مخدر، با اعلام اين كه 20 تا 25 درصد مراكز درماني مورد نياز طرح ساماندهي معتادان، فعال شده  است، اذعان كرد: 42 درصد از بودجه درماني دستگاهها به آنها اختصاص يافته است و چنانچه طي يك ماه باقي مانده مراكز درماني فعال شوند، تخصيص بعدي بودجه كه 5/5 ميليارد تومان است، نيز اختصاص خواهد يافت. وي با اشاره به اين كه آيين نامه راه اندازي مراكز گذري تدوين شده است گفت: بر اين اساس بسياري از مشكلات همچون وسعت فضا، كم شده و همچنين در آيين نامه جديد به جز پزشكان، اجازه رياست dicها به پرستاران، روانكاوان، روانشناسان، مددكاران، تكنسين هاي آزمايشگاه نيز داده شده است.
به گفته صفاتيان، همچنين بر اساس اين آيين نامه از اين پس سازمان بهزيستي و وزارت بهداشت، درمان و آموزش پزشكي، هر دو اجازه صدور مجوز تاسيس dicها را دارند و اما اخذ متادون منوط به تصميم وزارت بهداشت است.]]>
</TEXT>
</DOC>
<DOC>
<DOCID>HAM2-851012-027</DOCID>
<DOCNO>HAM2-851012-027</DOCNO>
<ORIGINALFILE>/1385/851012/news/_ejtem.htm</ORIGINALFILE>
<ISSUE>سه شنبه 12 دي 1385 - سال چهاردهم - شماره4173 - Jan 2, 2007</ISSUE>
<DATE calender="Western">2007-01-02</DATE>
<DATE calender="Persian">1385/10/12</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[پاسخ مسئولان]]>
</TITLE>
<TEXT>
<![CDATA[داراي مجوز
در پي درج شكايت تلفني در ستون با مردم مورخ 28/9/85 تحت عنوان ساخت و ساز در پارك كه مربوط به قطع درختان براي احداث ساختمان در پارك ياس شهرك چشمه مي باشد، پاسخي بدين شرح براي اين ستون ارسال شده است: مورد اشاره شده در طرح مشاركتي شهرداري بوده و داراي مجوز است.
روابط عمومي شهرداري منطقه22 تهران]]>
</TEXT>
</DOC>
<DOC>
<DOCID>HAM2-851012-028</DOCID>
<DOCNO>HAM2-851012-028</DOCNO>
<ORIGINALFILE>/1385/851012/news/_eqtes.htm</ORIGINALFILE>
<ISSUE>سه شنبه 12 دي 1385 - سال چهاردهم - شماره4173 - Jan 2, 2007</ISSUE>
<DATE calender="Western">2007-01-02</DATE>
<DATE calender="Persian">1385/10/12</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[معاون وزير بازرگاني در گفت و گو با همشهري:
نرخ جديد نان تا پايان سال اعلام مي شود]]>
</TITLE>
<TEXT>
<IMAGE>/1385/851012/news/008706.jpg</IMAGE>
<![CDATA[
گروه اقتصادي- سازمان حمايت از توليد كنندگان و مصرف كنندگان نتايج بررسي هاي كارشناسي خود در زمينه نرخ نان را 2ماه پيش به دفتر وزارتي وزارت بازرگاني اعلام كرده و تصميم گيري نهايي در اين زمينه برعهده اين نهاد است.
در حالي كه برخي معتقدند طولاني شدن روند تصميم گيري در مورد نرخ نان علت اصلي نابساماني هاي كمي و كيفي و قيمت آن است و حتي استعفاي رئيس اتحاديه نانوايان نيز در اين چارچوب ارزيابي مي شود،معاون وزير بازرگاني و رئيس سازمان حمايت از توليد كنندگان و مصرف كنندگان با بيان اين مطلب در تشريح روند تصميم گيري در مورد قيمت نان به خبرنگار ما، گفت: اين سازمان با محاسبه عوامل موثر در قيمت تمام شده نان نتايج بررسي هاي كارشناسي در اين زمينه را به وزير بازرگاني اعلام كرده است و در اين بررسي ها مشخص شده كه سهم هريك از نهاده ها در قيمت تمام شده نان تا چه حد است. معاون وزير بازرگاني مي افزايد: در زمينه قيمت نان در سال 85 تا پيش از پايان سال تصميم گيري مي شود چرا كه انجام اين كار براي تعيين نرخ نان در سال جاري و سال آينده ضروري است.
جواد  علي  اكبريان در زمينه سهم هريك از اين عوامل در قيمت تمام شده نان با توجه به تثبيت نرخ آب،برق و سوخت،افزود: در توليد نان تنها نرخ آرد و كالا ها و خدمات مشمول طرح تثبيت قيمت ها ثابت مانده و قيمت ساير نهاده هاي توليد مانند هزينه دستمزد، اجاره بهاء و برخي متغيرهاي ديگر افزايش يافته است. گرچه نان مشمول كالاها و خدمات طرح تثبيت قيمت ها نبوده و اين طرح مانع افزايش نرخ نان نمي باشد.وي در زمينه ميزان تاثير اين نهاد   ه  ها در افزايش احتمالي نرخ نان مي گويد: اين موضوع به معناي اعلام ميزان افزايش نرخ نان نيست و نمي توانم آن را اعلام كنم هر زمان بررسي نرخ نان در وزارت بازرگاني به پايان رسيد،نرخ جديد نان اعلام خواهد شد و وظيفه ما بررسي سهم هريك از متغيرها در قيمت تمام شده نان بوده است. گرچه در اين بررسي ها تنها كارشناسي قيمت نان مد نظر بوده و بحث آرد و ساير نهادهاي مرتبط مانند گندم مطرح نيست.
علي اكبريان در مورد نابساماني كمي و كيفي نان و وظيفه سازمان بازرسي و نظارت بر قيمت ها مي گويد: بررسي قيمت و كيفيت نان بر عهده سازمان تعزيرات آرد و نان است و سازمان حمايت تنها به در خواست اين سازمان به دليل كمبود نيرو در اين زمينه دخالت مي كند.وي در زمينه استعفاي رئيس اتحاديه نانوايان مي گويد: معاونت بازرگاني داخلي وزارت بازرگاني مسئوليت اصناف را بر عهد داشته و در زمينه علل اين كار و زمان برگزاري جديد انتخابات اعلام نظر خواهد كرد.
استعفاي رئيس اتحاديه نانوايان
اين در حالي است كه پس از گذشت حدود يك ماه از ابلاغ نرخ نامه هاي اتحاديه نانوايان درباره نان كه گفته مي شد مصوبه اوليه وزارت بازرگاني بوده است، رئيس اتحاديه نانوايان هفته پيش از سمت خود استعفا كرده و اين اتحاديه در بلاتكليفي به سر مي برد. اعضاي اتحاديه نانوايان،طولاني شدن روند بررسي قيمت نان را عامل وضعيت نامطلوب كنوني قلمداد مي كنند. آريانفر، معاون اتحاديه نانوايان مي گويد: در حالي كه پنجم دي ماه سال جاري زمان برگزاري انتخابات هيأت مديره اتحاديه نانوايان بوده و هيات عالي نظارت بر واحد هاي صنفي تنها صلاحيت 18 نفر از كانديداها را تأييد كرده بود اما به دليل مشكلاتي كه درباره تعيين نرخ نان پيش روي اين صنف قرار گرفت انتخابات به تأخير افتاده است.]]>
</TEXT>
</DOC>
<DOC>
<DOCID>HAM2-851012-029</DOCID>
<DOCNO>HAM2-851012-029</DOCNO>
<ORIGINALFILE>/1385/851012/news/_eqtes.htm</ORIGINALFILE>
<ISSUE>سه شنبه 12 دي 1385 - سال چهاردهم - شماره4173 - Jan 2, 2007</ISSUE>
<DATE calender="Western">2007-01-02</DATE>
<DATE calender="Persian">1385/10/12</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[از سوي وزير مسكن و شهرسازي ابلاغ شد:
دستورالعمل ساخت و عرضه مسكن اجاره اي]]>
</TITLE>
<TEXT>
<![CDATA[گروه اقتصادي - دستورالعمل ساخت و عرضه مسكن اجاره اي توسط وزير مسكن و شهرسازي ابلاغ شد.
به گزارش همشهري، در ماده يك اين آيين نامه آمده است: مساحت مفيد مجموعه هاي مسكوني اجاره اي براي هر واحد نبايد از 75 متر مربع بيشتر باشد.
طبق ماده دوم اين آيين نامه تنها انبوه سازان تعيين صلاحيت شده توسط سازمان هاي مسكن و شهرسازي و نيز نهادهاي عمومي غيردولتي و سازمانهاي دولتي متولي امور خانوارهاي كم درآمد مي توانند اقدام به ساخت اين واحدها براي خانوارهاي مشمول كنند. اين در حاليست كه نهادهاي متولي امور خانوارهاي كم درآمد و تعاوني هاي مسكن در اجراي اين دستورالعمل در اولويت قرار دارند.بر پايه اين گزارش، براي ساخت اين واحدها كمك هاي تشويقي در نظر گرفته شده است كه مهم ترين آن واگذاري زمين به سازندگان حسب درخواست آنها متناسب با امكانات موجود، است. قيمت زمين نيز براي بهره برداران متولي خانوارهاي كم درآمد معادل قيمت تمام شده زمان واگذاري قيمت منطقه اي به علاوه هزينه هاي مستقيم مربوط و براي بهره برداران بخش خصوصي، معادل قيمت كارشناسي زمان واگذاري، محاسبه مي شود كه پس از اعمال حداكثر 20 درصد تخفيف حسب نظر رياست سازمان هاي مسكن و شهرسازي در صورت عدم استقبال سازندگان از طرح در پايان مدت بهره برداري واحدهاي اجاره اي كه نبايد كمتر از 5 سال باشد وصول مي گردد.به گزارش همشهري، همچنين سقف تسهيلات بانكي اعطايي به ازاي هر واحد مسكوني 13 ميليون و 500 هزار تومان تعيين شده است كه فارغ از كثرت واحدها و وحدت سازنده يا بهره بردار قابل تبديل به فروش اقساطي است، طول دوره مشاركت مدني هم حداكثر 2 سال و دوره فروش اقساطي با روش تقسيط پلكاني، حداكثر 15 سال تعيين شده است.اين گزارش حاكيست: سازندگان مجموعه هاي مسكوني اجاره اي در بافت هاي فرسوده شهري و شهرهاي جديد علاوه بر تسهيلات و كمك هاي فوق، از 50 درصد تخفيف در هزينه خدمات انشعاب آب، برق، تلفن، گاز، فاضلاب، صدور پروانه ساخت شامل عوارض احداث و تراكم ساختمان واحدهاي مسكوني برخوردار خواهند شد.]]>
</TEXT>
</DOC>
<DOC>
<DOCID>HAM2-851012-030</DOCID>
<DOCNO>HAM2-851012-030</DOCNO>
<ORIGINALFILE>/1385/851012/news/_eqtes.htm</ORIGINALFILE>
<ISSUE>سه شنبه 12 دي 1385 - سال چهاردهم - شماره4173 - Jan 2, 2007</ISSUE>
<DATE calender="Western">2007-01-02</DATE>
<DATE calender="Persian">1385/10/12</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[پيش فروش بليت هاي نوروزي قطار از امروز شروع مي شود
بليت هاي غيرهمنام و قلم خورده اعتبار ندارد]]>
</TITLE>
<TEXT>
<![CDATA[گروه اقتصادي - پيش فروش بليت  قطارهاي مسافري براي بهمن و اسفند 85 و فروردين 86 از امروز براي مسير مشهد و از فردا براي كليه مسيرها آغاز مي شود.
روابط عمومي شركت هاي قطارهاي رجاء با اعلام اين خبر اضافه كرده است: به منظور جلوگيري از سوء استفاده هاي احتمالي و بازار سياه بليت با رؤيت اصلي شناسنامه يا كارت شناسايي معتبر و بنام مسافر صادر مي شود و بليت هاي غير همنام و قلم خورده فاقد اعتبار مي باشد.در هنگام سفر متصديان كنترل بليت و رؤساي قطار بليت هايي را كه به نام مسافر نبوده و يا مخدوش و داراي قلم خوردگي باشد ابطال و از مسافرت دارندگان اين گونه بليت ها جلوگيري مي نمايند.
براي هر فرد تنها يك كوپه و حداكثر به تعداد اعضاي خانواده بليت صادر مي شود تا امكان استفاده براي عموم فراهم شود.
فروش بليت از طريق شبكه رايانه اي در بيش از 400 مركز فروش در سراسر كشور انجام مي شود كه نبود بليت مورد نظر مسافران در يك مركز به منزله اتمام آن در كل شبكه است و نيازي به مراجعه به مراكز ديگر نمي باشد.شماره تلفن سامانه اطلاع رساني 139، براي ارائه اطلاعات لازم در زمينه سفر با قطار به صورت شبانه روزي فعال است.]]>
</TEXT>
</DOC>
<DOC>
<DOCID>HAM2-851012-031</DOCID>
<DOCNO>HAM2-851012-031</DOCNO>
<ORIGINALFILE>/1385/851012/news/_eqtes.htm</ORIGINALFILE>
<ISSUE>سه شنبه 12 دي 1385 - سال چهاردهم - شماره4173 - Jan 2, 2007</ISSUE>
<DATE calender="Western">2007-01-02</DATE>
<DATE calender="Persian">1385/10/12</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[4 طرح بزرگ توليد برقدر اولويت كاري دولت]]>
</TITLE>
<TEXT>
<IMAGE>/1385/851012/news/008709.jpg</IMAGE>
<![CDATA[
گروه اقتصادي- دولت چهار طرح توليد برق و سد سازي كشور را به عنوان طرح هاي ويژه با هدف جلب حمايت هاي مالي خاص تصويب كرد.
عباس علي آبادي مديرعامل شركت توسعه منابع آب و نيروي ايران ديروز در جمع خبرنگاران افزود، طرح هاي سد و نيروگاه برق- آبي گتوند، كارون چهار، سد سيمره و نيروگاه تلمبه ذخيره اي سياه بيشه، چهار طرحي است كه از سوي دولت داراي اولويت شناخته شده است. به گفته وي اين طرح ها بايد با اختصاص بودجه مورد نياز تا پايان برنامه چهارم خاتمه يابد.
علي آبادي افزود: با اجراي اين چهار طرح بيش از چهارهزارو 480مگاوات به ظرفيت نيروگاهي و 10 ميليارد متر مكعب آب به ذخاير آبي كشور افزوده مي شود. اين طرح ها در حال حاضر بطور متوسط 40 درصد پيشرفت دارد و دولت براي تامين مالي و حمايت از روند اجراي آنها به صورت ويژه حمايت از اين طرح ها را در دستور كار خود قرار داده است.
به گفته وي تا پايان برنامه چهارم بايد حدود 28 ميليارد ريال براي خاتمه اين طرح ها هزينه شود.
علي آبادي با تأييد مشكل تأمين مالي طرح هاي اين شركت گفت: براساس مذاكرات صورت گرفته قرار است تا با شرايط مالي منابع خارجي از محل حساب ذخيره ارزي حدود?ميليارد دلار براي تكميل پروژه هاي اين شركت اختصاص داده شود.]]>
</TEXT>
</DOC>
<DOC>
<DOCID>HAM2-851012-032</DOCID>
<DOCNO>HAM2-851012-032</DOCNO>
<ORIGINALFILE>/1385/851012/news/_eqtes.htm</ORIGINALFILE>
<ISSUE>سه شنبه 12 دي 1385 - سال چهاردهم - شماره4173 - Jan 2, 2007</ISSUE>
<DATE calender="Western">2007-01-02</DATE>
<DATE calender="Persian">1385/10/12</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[گفت وگوي امروز
اصلاح قانون كار در راستاي سياست هاي اصل 44]]>
</TITLE>
<TEXT>
<![CDATA[گروه اقتصادي- از جمله نگراني ها پيرامون سياستهاي اصل 44 و خصوصي سازي، افزايش بيكاري است.
اين در حاليست كه خصوصي سازي بنا به اعتقاد كارشناسان نه تنها باعث موج بيكاري نمي شود، بلكه زمينه ساز توسعه اقتصادي و حتي جذب نيروهاي كارآمد با درآمدهاي بالا مي گردد. در خصوص چگونگي اجرايي شدن ابلاغيه مقام معظم رهبري در حوزه كار كشور، با سيدمحمد جهرمي وزير كار و امور اجتماعي گفتگو كرده ايم.
***
مسئولان دولتي براي اجراي دقيق سياستهاي كلي اصل 44 قانون اساسي چه اقداماتي بايد انجام دهند؟ 
از آنجايي كه اصل 44 قانون اساسي براي اجرا شامل سه بند الف، ب و ج است، لذا جهت بررسي اين اصل بايد هر سه بخش آن را مورد توجه قرار دهيم. در ابلاغ سياست هاي كلي بند الف كه در دولت گذشته به تصويب رسيد، مقام معظم رهبري تأكيد كردند كه بخش دولتي در توسعه و راه اندازي واحدهاي جديد، بنگاه هاي بزرگ صنعتي صدر اصل 44، مانند كشتيراني و... درگير نشود و در جهت توانمندسازي بخش هاي اقتصادي غير دولتي، عمومي و مردمي حركت كند و اجراي طرح هاي جديد را به اين بخش بسپارد.متأسفانه تاكنون در دولت ها نوع نگاه اقتصادي بيشتر در بخش دولتي ديده شده است، در اين ميان هم بخش خصوصي و عمومي توانمندي كه در صنايع بزرگ بتواند حضور مؤثر داشته باشد، نداريم.در واقع بايد مسئولان دولتي براي اجراي سياست هاي بند الف اصل 44 با برنامه ريزي دقيق براي توانمند سازي بخش غيردولتي، كوچك كردن سازمان ها، مؤسسات و وزارتخانه ها تلاش كنند.
ابلاغ بند الف  اصل 44 به مراتب مهم تر از 2 بند ديگر است و تا تشكيلات و مشكلات مديريت وزارتخانه ها حل نشود، به هيچ عنوان نمي توان آن 2 بخش ديگر را كاملا اجرايي كرد.
با اين حساب بايد گفت بند الف اصل 44 تاكنون اجرا نشده است؟
بله. سياست هاي اين بند از اصل 44 اصلا اجرا نشده است، چرا كه هنوز وظايف تصدي گري و مدل تمركز زدايي كشور تعريف نشده اند. هدف از ابلاغ اصل 44 درآمدزايي نيست، بلكه كوچك كردن وظايف تصدي گري دولت، بهره وري و توسعه اشتغال هدف اصلي اين اصل است.
اجرايي شدن بندهاي اصل 44 قانون اساسي آيا باعث افزايش نرخ بيكاري خواهد شد؟
در ابلاغ بند ب اصل 44، بر رونق بخش تعاوني كه نيازمند اصلاحات است تأكيد شده است كه به اين منظور بايد شركت هاي سهامي عام در قالب تعاوني ها تشكيل شوند. در ابلاغ بند ج نيز مقام معظم رهبري متذكر شده اند كه شركت هاي دولتي غير از شركت نفت و بانك ملي با الزاماتي بايد به بخش خصوصي واگذار شوند. از آن جايي كه تا امروز هدف دولت ها و مجلس از خصوصي سازي صرفاً درآمدزايي بوده است، لذا شاهد به هم ريختن اقتصاد و اشتغال در كشور بوده ايم. اگر واگذاري امر تصدي گري به مردم، بالابردن بهره وري و توسعه و در پايان حفظ اشتغال پايدار، هدف هاي اصلي خصوصي سازي باشند، چون ارزش گذاري سهام شركت ها و واحدهاي توليدي بر اين مبنا خواهند بود، لذا شاهد افزايش نرخ بيكاري نخواهيم بود.
در اصلاح قانون كار آيا اهداف اصل 44 قانون اساسي اعمال خواهد شد؟
روح ابلاغيه اصل 44 مبتني بر توسعه، بهره وري، اشتغال، توليد ثروت، رفع فقر و بيكاري و افزايش درآمد سرانه كشور است. با توجه به آنكه در تمامي قوانين كشور بايد اين نگاه وجود داشته باشد و در صورت لزوم بازنگري هايي هم صورت گيرد، لذا اصلاحاتي كه در قانون كار صورت مي گيرد، بايد با توجه به نگاه حمايتي از قشر كارگر اعم از كارگران قرارداد دائم و موقت باشد. حتي بيكاران هم در اين اصلاحيه مدنظر خواهند بود.]]>
</TEXT>
</DOC>
<DOC>
<DOCID>HAM2-851012-033</DOCID>
<DOCNO>HAM2-851012-033</DOCNO>
<ORIGINALFILE>/1385/851012/news/_eqtes.htm</ORIGINALFILE>
<ISSUE>سه شنبه 12 دي 1385 - سال چهاردهم - شماره4173 - Jan 2, 2007</ISSUE>
<DATE calender="Western">2007-01-02</DATE>
<DATE calender="Persian">1385/10/12</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[اعلام آخرين مهلت استرداد فيش هاي ثبت نامي تلفن همراه]]>
</TITLE>
<TEXT>
<![CDATA[گروه اقتصادي- درپي كاهش قيمت سيمكارت در بازار آزاد كه در برخي كد ها حتي از نرخ دولتي نيز كمتراست تقاضاي استرداد هزينه پرداختي ثبت نام كنندگان افزايش يافته است.
به گزارش همشهري با افزايش درخواست هاي ثبت نام كنندگان ديروز شركت ارتباطات سيار اعلام كرد: همه دارندگان فيش هاي ثبت  نامي دربهمن ماه سال 84 كه هنوز زمان دريافت سيم كارتشان اعلام نشده است، فقط تا هفدهم ماه جاري، براي استرداد فيش و دريافت كل مبلغ ثبت نام، فرصت دارند.]]>
</TEXT>
</DOC>
<DOC>
<DOCID>HAM2-851012-034</DOCID>
<DOCNO>HAM2-851012-034</DOCNO>
<ORIGINALFILE>/1385/851012/news/_eqtes.htm</ORIGINALFILE>
<ISSUE>سه شنبه 12 دي 1385 - سال چهاردهم - شماره4173 - Jan 2, 2007</ISSUE>
<DATE calender="Western">2007-01-02</DATE>
<DATE calender="Persian">1385/10/12</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[با تصويب شوراي پول و اعتبار
تسهيلات اشتغال زايي تا سقف 200 ميليون ريال با تضمين افراد قابل پرداخت است]]>
</TITLE>
<TEXT>
<![CDATA[گروه اقتصادي - بر اساس مصوبه جديد شوراي پول و اعتبار، بانكها مي توانند در ارتباط با اعطاي تسهيلات اشتغال زايي و زودبازده توسط بانكهاي دولتي تا سقف 200 ميليون ريال، تضمين زنجيره اي را هم به عنوان وثيقه از متقاضيان دريافت كنند. محمد مهدي مفتح عضو شوراي پول و اعتبار در اين باره به خبرنگار ما گفت: تاكنون براي تسهيلات اشتغال زايي كوچك و زودبازده، امكان تضمين زنجيره اي وجود نداشت كه با مصوبه شوراي پول و اعتبار، اين امكان فراهم شد. وي افزود: با اين مصوبه، افرادي كه از بانك تسهيلات اشتغال زايي و زودبازده دريافت مي كنند، مي توانند سفته ضمانت يكديگر را امضا كنند و به عبارتي ضامن يكديگر شوند.به گزارش همشهري، شوراي پول و اعتبار در هزار و هفتاد و چهارمين جلسه خود كه روز شنبه نهم ديماه در بانك مركزي جمهوري اسلامي ايران برگزار شد علاوه بر مصوبه فوق، دستورالعمل اجرايي تأسيس، فعاليت و نظارت بر صرافي ها و دستورالعمل هاي طبقه بندي دارايي هاي بانك ها و مؤسسات اعتباري را نيز تصويب كرد.]]>
</TEXT>
</DOC>
<DOC>
<DOCID>HAM2-851012-035</DOCID>
<DOCNO>HAM2-851012-035</DOCNO>
<ORIGINALFILE>/1385/851012/news/_eqtes.htm</ORIGINALFILE>
<ISSUE>سه شنبه 12 دي 1385 - سال چهاردهم - شماره4173 - Jan 2, 2007</ISSUE>
<DATE calender="Western">2007-01-02</DATE>
<DATE calender="Persian">1385/10/12</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[11+كشاورز برتر ايران معرفي شدند]]>
</TITLE>
<TEXT>
<![CDATA[ايرنا: به مناسبت هفته جهاد كشاورزي 116كشاورز برتر و منتخب سال 1385ايران با حضور وزير جهادكشاورزي معرفي شدند، كه در ميان آنها يازده كشاورز زن به عنوان كشاورز نمونه ديده مي شود.
پيمان فلسفي مديركل دفتر هماهنگي و ترويج وزارت جهاد كشاورزي، در زمينه چگونگي انتخاب كشاورزان نمونه كشور در سال 1385، گفت: نحوه انتخاب كشاورزان نمونه در سال جاري براساس ابتكار عمل ارائه شده از سوي وزير جهاد كشاورزي صورت گرفت.]]>
</TEXT>
</DOC>
<DOC>
<DOCID>HAM2-851012-036</DOCID>
<DOCNO>HAM2-851012-036</DOCNO>
<ORIGINALFILE>/1385/851012/news/_havad.htm</ORIGINALFILE>
<ISSUE>سه شنبه 12 دي 1385 - سال چهاردهم - شماره4173 - Jan 2, 2007</ISSUE>
<DATE calender="Western">2007-01-02</DATE>
<DATE calender="Persian">1385/10/12</DATE>
<CAT xml:lang="fa">گوناگون.حوادث</CAT>
<CAT xml:lang="en">Miscellaneous.Happenings</CAT>
<TITLE>
<![CDATA[راز تغيير چهره جنايتكار 3 ميليارد توماني]]>
</TITLE>
<TEXT>
<IMAGE>/1385/851012/news/008670.jpg</IMAGE>
<IMAGE>/1385/851012/news/008673.jpg</IMAGE>
<IMAGE>/1385/851012/news/008676.jpg</IMAGE>
<![CDATA[
گروه حوادث- پرونده جنايتكاري كه بعد از قتل يك مهندس راه و ساختمان به خاطر بدهي 3 ميليارد توماني، در يك جراحي پيچيده چهره خود را تغيير داده بود، براي محاكمه از اصفهان به دادگاه كيفري استان تهران ارسال شد تا 5 قاضي شعبه 71 دادگاه راي نهايي را درباره آن صادر كنند.
شليك مرگبار
شامگاه 14 آذر82 دقايقي پس از آ نكه صداي شليك هاي مرگبار در يكي از محله هاي اصفهان پيچيد، پسرجواني وحشت زده از همسايه ها براي نجات پدرش كمك خواست.
هنگامي كه همسايه ها هراسان از خانه بيرون دويدند، در پاركينگ خانه با جسد نيمه جان يكي از همسايگان كه مهندس راه و ساختمان سرشناسي به نام منوچهر بود روبه رو شدند. دقايقي بعد از انتقال مرد مجروح به بيمارستان،ماموران پليس جنايي اصفهان در محل حادثه حضور يافته و به بازجويي از پسر خانواده كه تنها شاهد حادثه بود پرداختند. مرد جوان در اظهاراتش مدعي شد؛ دقايقي قبل زماني كه به همراه پدرم در خانه بوديم ناگهان صداي زنگ خانه به صدا درآمد، پدرم بعد از برداشتن آيفون گفت فردي به نام(قاسمي)پشت در است كه با وي كار دارد و براي همين به جلوي در رفت.
هنوز دقايقي نگذشته بود كه ناگهان صداي شليك گلوله  اي را شنيدم،به سرعت خودم را به آنجا رساند، پدرم و مرد قوي هيكلي كه صورتش را با كلاه بافتني پوشانده بود با يكديگر گلاويز شده بودند، مرد مسلح در حاليكه متوجه حضور من شده بود، پدرم را به گوشه پاركينگ پرت كرد و چند گلوله به طرفش شليك كرد، اما قبل از آنكه بتوانم كاري انجام دهم او از در خارج شده و سوار بر موتورسيكلتش متواري شد.
در حالي كه پليس هيچ نشاني از مرد ضارب نداشت، منوچهر در اثر جراحات وارده در بيمارستان جان باخت و به اين ترتيب پليس با پرونده پيچيده اي مواجه شد. وقتي در بررسي هاي اوليه مشخص شد مقتول مرد سرشناس و ثروتمندي بوده،اين فرضيه كه وي قرباني اختلافات مالي شده باشد قوت گرفت و به اين ترتيب در نخستين مرحله تمام كساني كه با وي ارتباط مالي داشتند، شناسايي و تحت كنترل قرار گرفتند. در حاليكه تحقيقات كارآگاهان جنايي اصفهان نشان مي داد مرد ميانسالي به نام ناصر 3 ميليارد تومان به قرباني بدهكار بوده، عمليات پليسي براي دستگيري اين مرد آغاز شد، اما وي مدتي قبل از وقوع جنايت به طور ناگهاني از اصفهان متواري شده و با خانواده اش به مكان نامعلومي نقل مكان كرده بود.
رديابي مرد جنايتكار در تهران
به اين ترتيب ماموران براي شناسايي مخفيگاه ناصر تلاش گسترده اي را آغاز كردند، تا اينكه پس از گذشت 8 ماه متوجه شدند يكي از فرزندان ناصر در شمال كشور مشغول تحصيل است. هنگامي كه ماموران با پيگيري اين سرنخ، توانستند خانه ناصر و خانواده  اش را در شهرك راه آهن تهران رديابي كنند، محل زندگي وي تحت تعقيب و مراقبت نامحسوس قرار گرفت. در حاليكه مدتي از كنترل شبانه روزي خانه مي گذشت ماموران به مردي مشكوك شدند كه با صورت باندپيچي شده به اين خانه رفت و آمد داشت اما چهره وي با تصاويري كه پليس از ناصر داشت شباهتي نداشت، از آنجايي كه احتمال مي رفت حيله اي در كار باشد مرد ميانسال دستگير و از وي درباره باندپيچي صورتش تحقيق شد.
اين مرد در بازجويي هاي مقدماتي مدعي شد چندي قبل در اثر تصادف صورتش زخمي شده و بعد از عمل جراحي به اين صورت درآمده است و به هيچوجه از ماجراي جنايت اصفهان اطلاعي ندارد، اما ماموران پليس براي آنكه صحت ادعاهاي اين مرد روشن شود،پزشك جراح وي را شناسايي كردند. پزشك جراح هنگامي كه در مقابل ماموران قرار گرفت گفت:
8 ماه قبل اين مرد به مطب من آمد و از من خواست با انجام عمل جراحي صورتش را كاملا تغيير قيافه بدهم.
ماموران كه متوجه شده بودند ناصر به دليل نامعلومي از گفتن حقيقت طفره مي رود وي را تحت بازجويي هاي فني و تخصصي قرار دادند تا اينكه سرانجام وي بعد از 38 روز بازداشت، بالاخره لب به اعتراف گشوده و به قتل مهندس سرشناس اصفهاني اعتراف كرد. وي در بازجويي ها درباره انگيزه اش از اين جنايت گفت: از مدت ها قبل به خاطر معاملات ملكي به مقتول 3 ميليارد تومان بدهكار بودم، در حاليكه نمي توانستم طلبم به اين مرد را بدهم، متوجه شدم طلبكاران ديگرم هم با طرح شكايتي حكم جلبم را گرفته اند، به همين خاطر از اصفهان فرار كرده و به تهران آمدم. يك ماه بعد تعداد زيادي اسلحه تهيه كردم و تصميم گرفتم تمامي طلبكارانم را از پاي درآورم.
در نخستين اقدام به مقابل در خانه منوچهر رفته و خودم را با نام قاسمي معرفي كردم تا مطمئن شوم او به مقابل درمي  آيد و سپس او را به قتل رساندم.
قاضي عزيزمحمدي- رئيس شعبه 71 دادگاه كيفري استان- روز گذشته با اعلام اين خبر گفت: پرونده اين جنايت به دليل حساسيت موضوع به دادگاه كيفري استان تهران ارسال شده است، اما پس از مطالعه پرونده متوجه شديم عامل اين جنايت در حال حاضر در زندان اصفهان به سر مي برد بنابراين با درخواست از زندان اصفهان دستور انتقال متهم را به تهران صادر كرده  ايم تا وي در وقت فوق العاده محاكمه شود.]]>
</TEXT>
</DOC>
<DOC>
<DOCID>HAM2-851012-037</DOCID>
<DOCNO>HAM2-851012-037</DOCNO>
<ORIGINALFILE>/1385/851012/news/_havad.htm</ORIGINALFILE>
<ISSUE>سه شنبه 12 دي 1385 - سال چهاردهم - شماره4173 - Jan 2, 2007</ISSUE>
<DATE calender="Western">2007-01-02</DATE>
<DATE calender="Persian">1385/10/12</DATE>
<CAT xml:lang="fa">گوناگون.حوادث</CAT>
<CAT xml:lang="en">Miscellaneous.Happenings</CAT>
<TITLE>
<![CDATA[دستگيري سارق در هتل مجلل]]>
</TITLE>
<TEXT>
<IMAGE>/1385/851012/news/008679.jpg</IMAGE>
<![CDATA[
گروه حوادث- سارق 400ميليون توماني براي آنكه مخفيگاهش شناسايي نشود، مخفيانه در هتل هاي گرانقيمت پايتخت اقامت مي كرد، اما پليس با ردگيري وي توانست او را در عمليات ضربتي دستگير كند.
از اواسط سال 84 پس از آنكه پرونده چندين سرقت مشابه به اداره 17 پليس آگاهي پايتخت ارسال شد، كارآگاهان با بررسي پرونده ها متوجه شدند در تمامي سرقتها، منازلي كه مورد سرقت قرارگرفته اند، دركنار خانه هاي نيمه كاره قرار دارند. به اين ترتيب اين فرضيه كه سارق يا سارقان براي ورود به خانه  اي كه قصد سرقت از آن را داشته اند دور از چشم كارگران در ساختمان نيمه كاره كنار آن مخفي شده و سپس درفرصت مناسب به بالكن خانه موردنظر رفته اند قوت گرفت. در حالي كه در تمامي سرقتها طلاجات، چك پولها و لوازم گرانقيمت خانه سرقت شده بود، كارآگاهان پليس به اين نتيجه رسيدند كه تمامي سرقت ها توسط يك سارق تك روي سابقه دار به نام داريوش صورت گرفته است.
ولخرجي با پول هاي بادآورده
با بدست آمدن اين سرنخ، پليس جستجوي خود براي دستگيري سارق حرفه اي را آغاز كرده و تمام پاتوق هاي مرد جوان تحت مراقبت نامحسوس كارآگاهان قرارگرفت،اما ردي ازمتهم به دست نيامد تا اينكه كارآگاهان از طريق مخبرين خود از اقامت جواني كه شباهت زيادي با سارق تحت تعقيب داشت دريكي ازهتل هاي بسيار گرانقيمت پايتخت مطلع شدند.
هنگامي كه كارآگاهان با انجام تحقيقات تخصصي خود به اين نتيجه رسيدند كه داريوش براي اينكه ردي از خود باقي نگذارد با هويت جعلي در هتل اقامت كرده است با دستور قضايي عمليات دستگيري وي را آغاز كرده و سارق حرفه اي را در اتاق خود بازداشت كردند. سرهنگ داوود سلطاني معاون آگاهي تهران روز گذشته با اعلام اين خبر گفت: پس از آنكه از مخفيگاه مرد جوان اموال مسروقه بدست آمد، مشخص شد فرضيه پليسي درباره شگرد سارق براي ورود به خانه هاي سرقت شده درست بوده است.
داريوش در بازجويي ها اعتراف كرد در طي دو سال گذشته، از 65خانه ويلايي درمحدوده يوسف آباد،كارگر شمالي واميرآباد سرقت كرده است كه ارزش اموال مسروقه بيش از400ميليون تومان برآورد شده است.]]>
</TEXT>
</DOC>
<DOC>
<DOCID>HAM2-851012-038</DOCID>
<DOCNO>HAM2-851012-038</DOCNO>
<ORIGINALFILE>/1385/851012/news/_havad.htm</ORIGINALFILE>
<ISSUE>سه شنبه 12 دي 1385 - سال چهاردهم - شماره4173 - Jan 2, 2007</ISSUE>
<DATE calender="Western">2007-01-02</DATE>
<DATE calender="Persian">1385/10/12</DATE>
<CAT xml:lang="fa">گوناگون.حوادث</CAT>
<CAT xml:lang="en">Miscellaneous.Happenings</CAT>
<TITLE>
<![CDATA[قتل با ادعاي نگاه چپ]]>
</TITLE>
<TEXT>
<![CDATA[گروه حوادث - جواني كه مدعي است به خاطر نگاه چپ سرنشين پرايد وي را با ضربات چاقو به قتل رسانده دستگير شد.
24 آذر كارآگاهان اداره دهم آگاهي پايتخت از وقوع نزاع خونيني درخيابان گرگان مطلع شدند،قرباني 20ساله به نام احمد در اثراصابت 3ضربه چاقو به شكمش جان باخته بود. پليس جنايي درتحقيقات اوليه خود بر روي اين پرونده، جوان ضارب به نام دانيال را شناسايي كرده و سرانجام بعد از3 روز جستجو، مخفيگاه متهم 18ساله را شناسايي و وي را دستگير كرد. سرهنگ حسين خوئيني معاون آگاهي پايتخت روز گذشته با اعلام اين خبر گفت:دانيال بعد از دستگيري انگيزه خود از اين جنايت را نگاه چپ سرنشينان پرايد احمد اعلام كرد و گفت: همين نگاه چپ باعث شد همراه چند نفر از دوستانم به دنبال مقتول رفته و در يك درگيري او را به قتل برسانم. رسيدگي به اين پرونده در دادسراي جنايي تهران ادامه دارد.]]>
</TEXT>
</DOC>
<DOC>
<DOCID>HAM2-851012-039</DOCID>
<DOCNO>HAM2-851012-039</DOCNO>
<ORIGINALFILE>/1385/851012/news/_havad.htm</ORIGINALFILE>
<ISSUE>سه شنبه 12 دي 1385 - سال چهاردهم - شماره4173 - Jan 2, 2007</ISSUE>
<DATE calender="Western">2007-01-02</DATE>
<DATE calender="Persian">1385/10/12</DATE>
<CAT xml:lang="fa">گوناگون.حوادث</CAT>
<CAT xml:lang="en">Miscellaneous.Happenings</CAT>
<TITLE>
<![CDATA[ناپديدشدن هواپيماي اندونزيايي]]>
</TITLE>
<TEXT>
<![CDATA[گروه حوادث يك هواپيماي مسافربري با 102سرنشين در جنوب اندونزي ناپديد شد.
به گزارش خبرگزاري فرانسه، اين هواپيما كه متعلق به يك شركت خصوصي هواپيمايي به نام(آدم اير)بود در مسير جاوه به طرف سولاوزي درشرق اندونزي درپرواز بود كه ناگهان ارتباطش با برج مراقبت قطع شده وناپديد شد. سخنگوي نيروي امداد اندونزي اعلام كرد: دراين هواپيما 96مسافرو6خدمه وجود داشتند.]]>
</TEXT>
</DOC>
<DOC>
<DOCID>HAM2-851012-040</DOCID>
<DOCNO>HAM2-851012-040</DOCNO>
<ORIGINALFILE>/1385/851012/news/_havad.htm</ORIGINALFILE>
<ISSUE>سه شنبه 12 دي 1385 - سال چهاردهم - شماره4173 - Jan 2, 2007</ISSUE>
<DATE calender="Western">2007-01-02</DATE>
<DATE calender="Persian">1385/10/12</DATE>
<CAT xml:lang="fa">گوناگون.حوادث</CAT>
<CAT xml:lang="en">Miscellaneous.Happenings</CAT>
<TITLE>
<![CDATA[افشاي دستور جعلي به اينترپل براي دستگيري در ابوظبي
بازپرس مهاجري در حال بررسي پرونده]]>
</TITLE>
<TEXT>
<IMAGE>/1385/851012/news/008682.jpg</IMAGE>
<![CDATA[
گروه حوادث- وكيل پرونده كلاهبرداري 60ميليارد توماني زماني كه نامه بازپرس دادسراي فرودگاه به پليس بين الملل را جعل مي كرد تصور نمي كرد كپي نامه راز او را فاش كند.
اين وكيل خلافكار قصد داشت با جعل نامه بازپرس پرونده، پليس بين الملل را مجبور به دستگيري مردي كند كه در ابوظبي امارات به سر مي برد. مدتي پيش پرونده اي در اختيار شعبه اول دادسراي فرودگاه قرار گرفت كه از كلاهبرداري چند ميليارد توماني از فردي كه مالك چند كارخانه صنعتي در تهران بود حكايت داشت. بر اساس اين پرونده فردي متهم بود با معرفي خود به عنوان نماينده كارخانه هاي معتبر اروپايي اقدام به فريب شاكي پرونده كرده و دست به كلاهبرداري
چند ميلياردتوماني از وي زده است.
بازپرس مهاجري پس از مطالعه پرونده و شنيدن اظهارات شاكي دستور آغاز تحقيقات پليسي در خصوص اين پرونده را صادر كرد و ماموران در بررسي هاي اوليه دريافتند متهم پرونده به ابوظبي امارات گريخته و قصد دارد با دريافت اقامت دايم آمريكا به اين كشور برود. با به دست آمدن اين اطلاعات بازپرس پرونده با ارسال نامه اي از اينترپل ايران خواست با همكاري پليس امارات متهم را شناسايي و از او بخواهند براي انجام تحقيقات و دفاع از خود به دادسراي فرودگاه تهران مراجعه كند. اما نامه اي كه در اختيار اينترپل ايران قرار گرفت حاكي از آن بود كه بازپرس پرونده دستور بازداشت متهم و انتقال او به ايران را صادر كرده است.
ماموران اينترپل پس از دريافت اين نامه با همكاري پليس ابوظبي عمليات مشتركي را براي شناسايي محل اقامت متهم آغاز كردند و مدتي بعد با شناسايي اين محل آنجا را به صورت نامحسوس زير نظر گرفتند.
پيش از دستگيري متهم،ماموران اينترپل با بازپرس پرونده تماس گرفتند تا نتيجه اقدامات خود را در اختيار او قرار دهند و آنجا بود كه مشخص شد در نامه بازپرس پرونده به پليس بين الملل دستور بازداشت متهم وجود نداشته است. با مشخص شدن اين موضوع بازپرس مهاجري از اينترپل خواست تا اين نامه را به دادسراي فرودگاه ارسال كند و زماني كه آن را با كپي نامه موجود در بايگاني مطابقت داد مشخص شد كه فردي نامه را دستكاري كرده و دستور بازداشت متهم را جعل كرده است.
از آنجا كه وكيل شاكي پرونده تنها كسي بود كه در جريان نوشتن اين نامه قرار داشت و نامه مورد نظر توسط او به پليس بين الملل تحويل داده شده بود، بازپرس مهاجري وي را به دادسرا احضار و بازجويي از او را آغاز كرد.
اين مرد در بازجويي ها به بازپرس پرونده گفت: زماني كه قرار شد نامه را به مقر اينترپل ببرم در بين راه وسوسه شدم و براي اينكه مانع از فرار متهم به آمريكا شوم، نامه بازپرس را جعل كردم. به همين خاطر پلمپ نامه را باز كردم و با جعل خط بازپرس به جاي احضار متهم به دادسرا نوشتم كه او بايد بازداشت و به ايران منتقل شود. پس از اظهارات وكيل خلافكار بازپرس مهاجري دستورات قضايي را صادر كرد و تحقيقات تكميلي در اين باره ادامه دارد.]]>
</TEXT>
</DOC>
<DOC>
<DOCID>HAM2-851012-041</DOCID>
<DOCNO>HAM2-851012-041</DOCNO>
<ORIGINALFILE>/1385/851012/news/_informatic.htm</ORIGINALFILE>
<ISSUE>سه شنبه 12 دي 1385 - سال چهاردهم - شماره4173 - Jan 2, 2007</ISSUE>
<DATE calender="Western">2007-01-02</DATE>
<DATE calender="Persian">1385/10/12</DATE>
<CAT xml:lang="fa">علمی فرهنگی.علمی.ارتباطات و فناوری اطلاعات</CAT>
<CAT xml:lang="en">Science and Culture.Science.Information and Communication Technology</CAT>
<TITLE>
<![CDATA[خواندن افكار با استفاده از ام آرآي]]>
</TITLE>
<TEXT>
<IMAGE>/1385/851012/news/008715.jpg</IMAGE>
<![CDATA[
مهر: محققان دانشگاه ايلينويز در شيكاگو با طراحي دستگاه جديد ام آرآي مغز قصد دارند عملكرد ياخته هاي عصبي را با هدف كشف چگونگي شكل گيري افكار در زمان واقعي مورد بررسي قرار دهند.
اين دستگاه يكي از سيستم هاي بسيار پيشرفته ام آرآي است.
به گفته دانشمندان، دنبال كردن عملكرد ياخته هاي عصبي در مغز ممكن است پزشكان را در تشخيص بيماري هايي چون سكته، اوتيسم، آلزايمر و اختلالات ديگر كمك كند.
بنا بر گزارش شيكاگو تريبون، دكتر كيت تولبورن مدير مركز تحقيقات ام آرآي دانشگاه ايلينويز شيكاگو و طراح اين سيستم، هدف اصلي از ساخت دستگاه جديد را خواندن افكار انسان ها عنوان كرد.
اين در حالي است كه علاوه بر مزاياي استفاده از اين دستگاه، بحث اخلاقي بودن اين اقدام نيز واكنش هاي بسياري را به راه انداخته است.
مارتا فرح مدير مركز نوروساينس شناختي دانشگاه پنسيلوانيا نسبت به نحوه استفاده از اين فناوري از سوي افراد مختلف ابراز نگراني كرد.
وي گفت: انسان ها ممكن است به جرم تروريست خوانده شدن بر پايه اسكن مغزي به زندان بيفتند. همچنين اسكن مغزي ممكن است برخي كودكان را در مسيرهاي غلط آموزشي قرار دهد.]]>
</TEXT>
</DOC>
<DOC>
<DOCID>HAM2-851012-042</DOCID>
<DOCNO>HAM2-851012-042</DOCNO>
<ORIGINALFILE>/1385/851012/news/_informatic.htm</ORIGINALFILE>
<ISSUE>سه شنبه 12 دي 1385 - سال چهاردهم - شماره4173 - Jan 2, 2007</ISSUE>
<DATE calender="Western">2007-01-02</DATE>
<DATE calender="Persian">1385/10/12</DATE>
<CAT xml:lang="fa">علمی فرهنگی.علمی.ارتباطات و فناوری اطلاعات</CAT>
<CAT xml:lang="en">Science and Culture.Science.Information and Communication Technology</CAT>
<TITLE>
<![CDATA[كشف علت اعتياد به بازي هاي تصويري]]>
</TITLE>
<TEXT>
<IMAGE>/1385/851012/news/008712.jpg</IMAGE>
<![CDATA[
مهر: محققان دانشگاه رچستر در آمريكا دريافته اند كه چرا افراد در مقابل بازي هاي تصويري مقاومت سختي از خود نشان مي دهند.
اين محققان دريافته اند علت اعتياد افراد به بازي هاي تصويري به شادي نهفته در اين بازي ها باز مي گردد كه اساسا ريشه در كامل ساختن نيازهاي اوليه روانشناسي شان دارد.
اين محققان با همكاري متخصصان محيط هاي مجازي از شركت immersyve ic حدود 1000علاقه مند بازي هاي تصويري، پرسش هايي درباره عوامل ترغيب كننده شان نسبت به ادامه سرسختانه چنين بازي هايي به عمل درآوردند و در ادامه دريافتند كه افراد به اين دليل استفاده از بازي هاي تصويري همچون بازي هاي رايانه اي لذت فراوان مي برند زيرا آنها را ذاتا رضايت آور مي دانند.
ريچارد ريان محقق اصلي اين تحقيق گفت: البته ما تصور مي كنيم بايد نظريه عميق تري نسبت به دليلي همچون لذت بازي كردن وجود داشته باشد.
وي در ادامه گفت: ما در اين بررسي دريافتيم كه افراد به هنگام داشتن تجارب مثبت در بازي هاي تصويري و به ويژه يافتن ارتباط آنها با حقايق زندگي بهترين لحظات را سپري مي كنند.
بر اساس گزارش زي نيوز، در اين بررسي محققان دريافتند كه بازي هاي تصويري مي توانند فرصت هايي را براي دستيابي به دستاوردهايي در زندگي، آزادي و حتي برقراري ارتباط با ساير بازي كننده ها ايجاد كند.]]>
</TEXT>
</DOC>
<DOC>
<DOCID>HAM2-851012-043</DOCID>
<DOCNO>HAM2-851012-043</DOCNO>
<ORIGINALFILE>/1385/851012/news/_informatic.htm</ORIGINALFILE>
<ISSUE>سه شنبه 12 دي 1385 - سال چهاردهم - شماره4173 - Jan 2, 2007</ISSUE>
<DATE calender="Western">2007-01-02</DATE>
<DATE calender="Persian">1385/10/12</DATE>
<CAT xml:lang="fa">علمی فرهنگی.علمی.ارتباطات و فناوری اطلاعات</CAT>
<CAT xml:lang="en">Science and Culture.Science.Information and Communication Technology</CAT>
<TITLE>
<![CDATA[توليد كوچكترينقفل جهان]]>
</TITLE>
<TEXT>
<![CDATA[ايرنا: دانشمندان موفق به توليد كوچكترين قفل جهان به اندازه تنها يك مولكول شده اند كه اين قفل فقط در صورت تماس با مواد شيميايي ويژه و نور فرابنفش، واكنش نشان مي دهد و به عبارتي "باز" مي شود.
به گزارش سايت اينترنتي "لايو ساينس"، محققان عقيده دارند از اين قفل بسيار كوچك در آينده مي توان براي افزايش امنيت اطلاعات محرمانه و يا شناسايي انتشار مواد شيميايي با توالي خاص در بدن انسان استفاده كرد.]]>
</TEXT>
</DOC>
<DOC>
<DOCID>HAM2-851012-044</DOCID>
<DOCNO>HAM2-851012-044</DOCNO>
<ORIGINALFILE>/1385/851012/news/_informatic.htm</ORIGINALFILE>
<ISSUE>سه شنبه 12 دي 1385 - سال چهاردهم - شماره4173 - Jan 2, 2007</ISSUE>
<DATE calender="Western">2007-01-02</DATE>
<DATE calender="Persian">1385/10/12</DATE>
<CAT xml:lang="fa">علمی فرهنگی.علمی.ارتباطات و فناوری اطلاعات</CAT>
<CAT xml:lang="en">Science and Culture.Science.Information and Communication Technology</CAT>
<TITLE>
<![CDATA[هند، كپسول فضايي به مدار زمين مي فرستد]]>
</TITLE>
<TEXT>
<![CDATA[فارس: هند قصد دارد در اوايل ماه ژانويه، كپسول فضايي خود را به مدار زمين بفرستد.
به گزارش خبرگزاري فرانسه، هند قصد دارد در راستاي آماده شدن براي انجام ماموريت بدون سرنشين در سال 2010 به سمت ماه، اوايل ماه ژانويه كپسولي فضايي را به مدار زمين بفرستد.
سازمان تحقيقات فضايي هند اعلام كرد كه اين كشور قصد دارد تا سه سال آينده، كاوشگري بدون سرنشين را براي جستجو به ماه بفرستد و به همين علت نياز دارد تا تكنولوژي و فناوري هاي فضايي خود را آزمايش كند.
آژانس فضايي هند در اولين ماموريت خود در راستاي ماموريت ماه، قصد دارد كپسولي 50 كيلوگرمي را به مدار زمين بفرستد.
بنا بر اين گزارش فرستادن اين كپسول فضايي به مدار زمين به گسترش ماموريت ها و فعاليت هاي فضايي كشور هند كمك شاياني مي كند. در بيانيه اي، آژانس فضايي هند اعلام كرده است اين كشور قصد دارد تا سال 2013 فضاپيمايي را براي جستجوي حيات بر روي مريخ،  به سمت اين سياره بفرستد.]]>
</TEXT>
</DOC>
<DOC>
<DOCID>HAM2-851012-045</DOCID>
<DOCNO>HAM2-851012-045</DOCNO>
<ORIGINALFILE>/1385/851012/news/_informatic.htm</ORIGINALFILE>
<ISSUE>سه شنبه 12 دي 1385 - سال چهاردهم - شماره4173 - Jan 2, 2007</ISSUE>
<DATE calender="Western">2007-01-02</DATE>
<DATE calender="Persian">1385/10/12</DATE>
<CAT xml:lang="fa">علمی فرهنگی.علمی.ارتباطات و فناوری اطلاعات</CAT>
<CAT xml:lang="en">Science and Culture.Science.Information and Communication Technology</CAT>
<TITLE>
<![CDATA[توليد سيستم عامل ويژه خودرو]]>
</TITLE>
<TEXT>
<![CDATA[ايرنا: شركت "مايكروسافت" با همكاري شركت خودروسازي "فورد" در حال طراحي سيستم عامل جديدي به نام "سينك" ويژه نصب در رايانه هاي خودروهاي شخصي است.
به گزارش سايت اينترنتي "نيوزفكتور"، سيستم عامل "سينك" در رايانه خودروها نصب مي شود و امكاناتي نظير جهت يابي ماهواره اي، دانلود موسيقي و فيلم از اينترنت، ارتباط مخابراتي و دريافت ايميل از اينترنت را براي مسافران خودروها فراهم مي كند.
سيستم عامل جديد "سينك" كه بر اساس سيستم عامل "ويندوز اتوموتيو" شركت مايكروسافت طراحي شده، از سال آينده در دو مدل از خودروهاي جديد "فورد" و از سال????در تمامي مدلهاي "فورد" نصب خواهد شد.
توليد سيستم عامل جديد "سينك" توسط "مايكروسافت"، آخرين تلاش اين شركت در زمينه خروج از بازار رايانه هاي شخصي و ورود به بازار ساير محصولات تجاري در جهان است.
نخستين خودروهاي "فورد" مجهز به سيستم عامل "سينك" درطي ماه جاري ميلادي و در نمايشگاه خودروهاي "ديترويت" در آمريكا و نيز نمايشگاه تجهيزات الكترونيك در ژاپن به نمايش درمي آيند.]]>
</TEXT>
</DOC>
<DOC>
<DOCID>HAM2-851012-046</DOCID>
<DOCNO>HAM2-851012-046</DOCNO>
<ORIGINALFILE>/1385/851012/news/_informatic.htm</ORIGINALFILE>
<ISSUE>سه شنبه 12 دي 1385 - سال چهاردهم - شماره4173 - Jan 2, 2007</ISSUE>
<DATE calender="Western">2007-01-02</DATE>
<DATE calender="Persian">1385/10/12</DATE>
<CAT xml:lang="fa">علمی فرهنگی.علمی.ارتباطات و فناوری اطلاعات</CAT>
<CAT xml:lang="en">Science and Culture.Science.Information and Communication Technology</CAT>
<TITLE>
<![CDATA[كنكورها]]>
</TITLE>
<TEXT>
<![CDATA[تمديد مهلت ثبت نام اينترنتي كنكور تا پنج شنبه
ايسنا: معاون سازمان سنجش آموزش كشور گفت: ثبت نام اينترنتي كنكور سراسري دانشگاهها و مؤسسات آموزش عالي كشور در سال 1386 تا روز پنج شنبه تمديد شد.
حسين توكلي اظهار كرد: مهلت ثبت نام كنكور و توزيع مدارك ثبت نامي از طريق مراكز پستي در روز شنبه نهم دي ماه به اتمام رسيده است.
وي افزود: با اين حال در صورتي كه داوطلبي مدارك ثبت نام اينترنتي را تهيه كرده باشد مي تواند تا روز پنج شنبه 14 دي نسبت به ثبت نام خود از طريق سايت اينترنتي سازمان سنجش به نشاني www.sajesh.org اقدام كند.
پذيرش دانشجوي دكتري در دانشگاه صنعتي شريف
گروه علمي فرهنگي- دانشگاه صنعتي شريف در 13 رشته دكتري دانشجو مي پذيرد.
اين دانشگاه از ميان داوطلبان واجد شرايط، براي سال تحصيلي آينده در رشته هاي مهندسي عمران، مهندسي صنايع، علوم رياضي، شيمي، فيزيك، مهندسي برق، مهندسي شيمي، مهندسي و علم مواد، مهندسي مكانيك، مهندسي كامپيوتر، سياست گذاري علم و تكنولوژي، مهندسي هوافضا و علوم و فناوري نانو دانشجو دكتري مي پذيرد.
داوطلبان براي كسب اطلاع از جزئيات پذيرش دانشجوي دكتري تخصصي دانشگاه صنعتي شريف در سال 86 مي توانند به سايت تحصيلات تكميلي اين دانشگاه به نشاني www.sharifgradschool.ir مراجعه كنند.]]>
</TEXT>
</DOC>
<DOC>
<DOCID>HAM2-851012-047</DOCID>
<DOCNO>HAM2-851012-047</DOCNO>
<ORIGINALFILE>/1385/851012/news/_informatic.htm</ORIGINALFILE>
<ISSUE>سه شنبه 12 دي 1385 - سال چهاردهم - شماره4173 - Jan 2, 2007</ISSUE>
<DATE calender="Western">2007-01-02</DATE>
<DATE calender="Persian">1385/10/12</DATE>
<CAT xml:lang="fa">علمی فرهنگی.علمی.ارتباطات و فناوری اطلاعات</CAT>
<CAT xml:lang="en">Science and Culture.Science.Information and Communication Technology</CAT>
<TITLE>
<![CDATA[دانشگاه ها]]>
</TITLE>
<TEXT>
<![CDATA[اعلام جزئيات برگزاري امتحان ميان ترم
و كلاس هاي رفع اشكال دانشگاه پيام نور
ايسنا: معاونت آموزشي و سنجش دانشگاه پيام نور جزئيات بخشنامه كلاس هاي رفع اشكال گروهي و امتحان ميان ترم دانشگاه را تشريح كرد.
براساس اين بخشنامه، برگزاري امتحان ميان ترم(در قالب امتحان، ارائه گزارش تحقيقي، سمينار و....)توسط استاد الزامي بوده و 6 نمره براي آن منظور شود.
دانشجو در صورتي كه در بيش از نيمي از كلاس هاي درس شركت كند از امتياز در نظر گرفته شده براي امتحان ميان ترم در هر صورت برخوردار خواهد شد. به دانشجوياني كه در كمتر از نيمي از جلسات كلاس درس شركت كنند نمره امتحان ميان ترم تعلق نخواهد گرفت و نمره نهايي اين قبيل دانشجويان با احتساب ضريب ده هفتم محاسبه خواهد شد. همچنين در مورد دروس عملي و دروس نظري- علمي بر طبق ضوابط مقرر شده قبلي عمل خواهد شد. به اين معني كه شرط احتساب نمره واحد نظري، قبولي در قسمت نظري درس است و در مورد نحوه احتساب درس نظري مطابق بندهاي بالا عمل خواهد شد. حق الزحمه برگزاري امتحان ميان ترم و تصحيح اوراق مربوط بر طبق آئين نامه فعاليت هاي علمي جديد است.
راه اندازي دكتراي تخصصي بيوتكنولوژي
مهر: دكتراي تخصصي بيوتكنولوژي با گرايش مقابله با تهديد ميكروبي و شيميايي در دانشگاه علوم پزشكي بقيه  الله راه اندازي مي شود.
جعفر اصلاني -رئيس دانشگاه علوم پزشكي بقيه الله- افزود: دوره هاي جديد آموزشي در دانشگاه علوم پزشكي بقيه الله منطبق بر نيازها و توانمندي هاي خاص اين دانشگاه طراحي مي شود. وي يادآور شد: دانشگاه علوم پزشكي بقيه الله سعي دارد بخش هايي كه ارتباط بيشتري با فناوري هاي نوين و طب نظامي دارد را در اين دانشگاه راه اندازي كند. رئيس دانشگاه علوم پزشكي بقيه الله اضافه كرد: مقطع فوق تخصصي ريه در اين دانشگاه راه اندازي شده و تقاضاي راه اندازي رشته هاي تخصصي ديگري كه دانشگاه علوم پزشكي بقيه الله توانايي اجراي آن را دارد به شوراي گسترش آموزش عالي وزارت بهداشت ارائه شده است.]]>
</TEXT>
</DOC>
<DOC>
<DOCID>HAM2-851012-048</DOCID>
<DOCNO>HAM2-851012-048</DOCNO>
<ORIGINALFILE>/1385/851012/news/_informatic.htm</ORIGINALFILE>
<ISSUE>سه شنبه 12 دي 1385 - سال چهاردهم - شماره4173 - Jan 2, 2007</ISSUE>
<DATE calender="Western">2007-01-02</DATE>
<DATE calender="Persian">1385/10/12</DATE>
<CAT xml:lang="fa">علمی فرهنگی.علمی.ارتباطات و فناوری اطلاعات</CAT>
<CAT xml:lang="en">Science and Culture.Science.Information and Communication Technology</CAT>
<TITLE>
<![CDATA[آموزش عالي]]>
</TITLE>
<TEXT>
<![CDATA[كنكور تا دو سال ديگر حذف مي شود
فارس: با وجود تاكيد مسئولان وزارت علوم مبني بر ممكن نبودن حذف كنكور تا پايان برنامه چهارم توسعه، رئيس كميسيون آموزش مجلس بار ديگرتاكيد كرد كه طي اقدامات كارشناسي صورت پذيرفته، حذف كنكور در تمام مقاطع تا پايان برنامه چهارم توسعه امكان پذير است.
علي عباسپور تهراني فرد با تاكيد بر اين كه وزارت علوم بايد از باتلاق كنكور بيرون بيايد، گفت: طرح ساماندهي كنكور سالهاست كه در دستور كار كميسيون آموزش مجلس قرار دارد و اقدامات كارشناسانه بسياري در اين زمينه صورت پذيرفته و به هيچ وجه عجولانه نيست. رئيس كميسيون آموزش مجلس افزود: آموزش و پرورش توانايي برگزاري آزمونهاي سراسري را دارد و برگزاري اين آزمونها سالهاست كه در مقاطع مختلف توسط آموزش و پرورش برگزار مي شود و اين در حالي است كه تا كنون هيچ شكايتي در اين زمينه وجود نداشته ضمن اين كه اكثر جلسات كنكور در مدارس و توسط كارمندان آموزش و پرورش صورت مي پذيرد. وي گفت: كميته اي با حضور دو نماينده از وزارت علوم، دو نماينده از وزارت آموزش و پرورش، يك نماينده از وزارت بهداشت و نمايندگاني از كميسيون آموزش مجلس براي ارزيابي ميزان تأثير سوابق تحصيلي دانش آموزان تشكيل مي شود. عباسپور با اشاره به اين كه اين كميته همچنين چگونگي جبران نمرات كم دانش آموزان را مشخص مي كند، افزود: مسئوليت اين كميته با وزارت علوم است.
تجميع مراكز تربيت معلم كشور
گروه علمي فرهنگي- مراكز تربيت معلم كشور در آينده اي  نزديك در مجتمع عالي پيامبر اعظم(ص)تجميع خواهند شد.
حسين هراتي، مشاور وزير آموزش و پرورش با اعلام اين خبر گفت: بازنگري در سامانه جذب دانشجو، جذب مدرسان و استادان برجسته در اين مراكز و بازنگري در دروس مربوطه در طرح تجميع مراكز تربيت معلم پيش بيني شده است. وي افزود: با راه اندازي اين مجتمع، استادان اين مراكز نيز همچون ساير دانشگاهيان از امكانات و مزاياي دانشگاه، در ارتقاي علمي، رفاهي و آموزشي برخوردار مي شوند.
راه اندازي سلف سرويس آزاد دانشجويي
مهر: 20دانشگاه كشور در حال آماده كردن زمينه هاي راه اندازي سلف سرويس آزاد دانشجويي هستند. سلف سرويس آزاد در دانشگاه ها يكي از راه هاي ارتقاي كيفيت غذاست. همچنين افتتاح اين مراكز مي تواند در روحيه دانشجويي نيز موثر باشد.
محمود ملاباشي - معاون دانشجويي وزارت علوم- با بيان اين مطلب افزود: كاهش تصدي گري دولتي در ارائه خدمات دانشجويي از خطوطي است كه وزارت علوم پيگيري مي كند و بر اساس آن ارائه بسياري از كالاهاي خدماتي به مردم سپرده مي شود و توسعه امكانات رفاهي مانند راه اندازي رستوران هاي آزاد در دست اقدام دانشگاه هاست.
برگزاري ششمين همايش انجمن هوافضا
گروه علمي فرهنگي- ششمين همايش انجمن هوافضاي ايران  با هدف ايجاد و تقويت ارتباط صنعت و دانشگاه 5 تا 7 اسفند در دانشگاه صنعتي خواجه نصيرالدين طوسي برگزار مي شود.
به گزارش همشهري، جعفر روشني يان دبير ششمين همايش انجمن هوافضاي ايران، اين همايش را بزرگترين رخداد كشور در زمينه مهندسي هوافضا و اولين رويداد مهم فضايي كشور دانست و افزود: برگزاري اين همايش به صورت دوسالانه تاكنون فرصت ارزشمندي در بخش صنعت و بخش علمي،  دانشگاهي براي فعالان اين رشته فراهم مي كند و آنها را با آخرين اطلاعات و تحقيقات هوافضاي كشور آشنا مي سازد.به گفته روشني يان مهمترين ويژگي اين دور، حضور فعال صنايع و دانشگاه هاي كشور با محوريت علوم و فناوري هاي فضايي است.]]>
</TEXT>
</DOC>
<DOC>
<DOCID>HAM2-851012-049</DOCID>
<DOCNO>HAM2-851012-049</DOCNO>
<ORIGINALFILE>/1385/851012/news/_iran.htm</ORIGINALFILE>
<ISSUE>سه شنبه 12 دي 1385 - سال چهاردهم - شماره4173 - Jan 2, 2007</ISSUE>
<DATE calender="Western">2007-01-02</DATE>
<DATE calender="Persian">1385/10/12</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[از سوي رئيس سازمان وظيفه عمومي ناجا اعلام شد:
لغو معافيت سربازي دانشجويان غيركنكوري و قهرمانان ورزشي]]>
</TITLE>
<TEXT>
<![CDATA[فارس: معافيت سربازي دانشجوياني كه بدون كنكور وارد دانشگاه شده اند از اول ديماه و معافيت قهرمانان ورزشي از تيرماه لغو شده است.
رئيس سازمان وظيفه عمومي گفت: از اول دي ماه معافيت تحصيلي فقط براي دانشجوياني صادر مي شود كه از طريق آزمون ورودي به دانشگاه وارد شده باشند.
سردار بهمن كارگر ديروز در حاشيه حضور در مركز نظارت همگاني ناجا در جمع خبرنگاران افزود: مطابق ماده 35 خدمت وظيفه عمومي از اول دي ماه معافيت تحصيلي فقط به دانشجوياني ارائه مي شود كه در آزمون ورودي دانشگاه ها شركت و موفق به قبولي شده باشند.
وي ادامه داد: اين موضوع را به وزارت علوم، بهداشت و درمان، دانشگاه آزاد، دانشگاه علمي و كاربردي، پيام نور و تمامي مراكز آموزش عالي ابلاغ كرده ايم.
كارگر گفت: كساني كه تاكنون با اين معافيت مشغول تحصيل در دانشگاهها هستند مشمول اين طرح نخواهند شد.
وي با اشاره به لزوم اعزام به خدمت كليه متولدين سال 66 تا پايان سال 85 گفت:  چنانچه كساني از اين افراد در آزمون ورودي دانشگاهها قبول شوند در هر مرحله از خدمت باشند ترخيص و به دانشگاه معرفي مي شوند.
ثبت نام اينترنتي از سال 86
رئيس سازمان وظيفه عمومي ناجا با بيان اينكه از اول سال 86 تمامي مراحل ثبت نام اعم از اعزام به خدمت و يا ارائه معافيت از طريق اينترنت انجام مي شود گفت: علاوه بر دفاتر پستي سراسر كشور كه هم اكنون مبادرت به ثبت نام و اخذ مدارك از داوطلبان مي كنند، از سال 86 كساني كه به اينترنت دسترسي دارند مي توانند ثبت نام اينترنتي كنند.
وي در پاسخ به سئوالي مبني بر اينكه آيا معافيتها گسترش مي يابد يا خير گفت: هم اكنون به دنبال محدود كردن معافيتها هستيم نه گسترش آن.
معافيت هاي پزشكي
با تأييد كميسيون
سردار كارگر با اشاره به وجود 3 پزشك در كميسيون پزشكي نظام وظيفه گفت: اين پزشكان كه عضواز نيروهاي مسلح نيستند به ادعاي بيماراني كه جهت اخذ معافيت مراجعه كرده رسيدگي مي كنند و در صورت تأييد مراحل بعدي كار انجام مي شود.
وي در پاسخ به اين سئوال كه معافيت فرزندان طلاق ادامه دارد يا خير گفت: اين قانون هم اكنون اجرا مي شود ولي چنانچه متوجه شويم كه در راستاي اخذ اين معافيت جعل و يا تقلب صورت گرفته است مطابق قانون رئيس وظيفه عمومي كشور مي تواند جلوي اين معافيت را گرفته و دوباره به پرونده فرد رسيدگي شود.
سردار كارگر با بيان اينكه اگر پدر و مادر خانواده اي معلول باشند يكي از فرزندان مي توانند از معافيت استفاده كنند گفت: اگر همسر فردي بعد از ازدواج معلول شود آن فرد مي تواند از معافيت استفاده كند و اين آيين نامه در ارديبهشت ماه امسال تدوين و اجرا شد.
شناسايي20 باند جاعل
كارت معافيت
سردار كارگر با تأكيد بر برخورد شديد با جاعلين و كساني كه با ارائه مدارك جعلي اقدام به اخذ معافيت مي كنند گفت: در 9ماهه امسال 20 باند كه مبادرت به جعل و سندسازي در خصوص نظام وظيفه مي كردند شناسايي و دستگير شدند. وي گفت: در ميان افراد دستگير شده فقط 1 نفر از عوامل نظام وظيفه حضور داشتند كه با فرد فوق نيز برخورد شديد صورت گرفته است.
حل مشكل خروج از كشور ورزشكاران
سردار كارگر با اشاره به توافق سازمان وظيفه عمومي ناجا با رئيس سازمان تربيت بدني در خصوص خروج ورزشكاران مشمول جهت شركت در مسابقات جهاني گفت: مطابق جلسه اي كه با رئيس سازمان تربيت بدني داشتيم مقرر شد تا ورزشكاراني كه غيبت ندارند، جهت شركت در مسابقات خارج از كشور به سازمان تربيت بدني مراجعه كنند و اين سازمان مدارك لازم را از آنها اخذ و براي نظام وظيفه ارسال  كند. به گفته سردار كارگر صدور كارت معافيت براي قهرمانان ورزشي نيز از تيرماه امسال اجرا نمي شود.]]>
</TEXT>
</DOC>
<DOC>
<DOCID>HAM2-851012-050</DOCID>
<DOCNO>HAM2-851012-050</DOCNO>
<ORIGINALFILE>/1385/851012/news/_iran.htm</ORIGINALFILE>
<ISSUE>سه شنبه 12 دي 1385 - سال چهاردهم - شماره4173 - Jan 2, 2007</ISSUE>
<DATE calender="Western">2007-01-02</DATE>
<DATE calender="Persian">1385/10/12</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[با وجود وعده وزير رفاه
توزيع كالابرگ 9 ميليون آسيب پذير به بهمن ماه موكول شد]]>
</TITLE>
<TEXT>
<IMAGE>/1385/851012/news/008664.jpg</IMAGE>
<![CDATA[
ايسنا: با وجود وعده وزير رفاه مبني بر توزيع كالابرگ 9 ميليون نفر از اقشار آسيب پذير كشور و پايان زمان اعلام شده، هنوز هيچ كالابرگي از سوي دستگاههاي حمايتي بهزيستي و كميته امداد استانها توزيع نشده است.
سعيد ستاري، مديركل كميته امداد امام خميني(ره)استان تهران در خصوص توزيع بن اقشار آسيب پذير گفت: كالابرگ اقشار آسيب پذير معادل 37 هزار و 500 تومان شامل كالاهاي اساسي از جمله قند، شكر، روغن و پنير و كالاهاي غذايي پروتئيني شامل گوشت، مرغ، تن ماهي، خرما و غيره تا پايان امسال توزيع مي شود.وي تصريح كرد: هم اكنون اقدامات لازم براي ساماندهي نحوه توزيع اين بن در دست اجراست و پيش بيني مي شود بن اقشار آسيب پذير بهمن ماه سال جاري توزيع شود.مديركل كميته امداد امام خميني(ره)استان تهران يادآور شد: 200 هزار نفر مددجوي تحت پوشش كميته امداد استان تهران و 120 هزار نفر افراد پشت نوبت دريافت خدمات از اين بن برخوردار مي شوند.همچنين دكتر محمد نفريه، رييس بهزيستي استان تهران درخصوص توزيع اين بن اظهار كرد: بن اقشار آسيب پذير هنوز ميان استان ها توزيع نشده است.وي تصريح كرد: با فروشگاه هاي مشخصي در شهر و روستا قرارداد منعقد مي شود تا اقشار نيازمند با در دست  داشتن اين بن نسبت به خريد كالاهاي تعيين شده اقدام كنند.به گفته نفريه اين بن ميان تمامي مددجويان و افراد پشت نوبت مستمري تعلق خواهد گرفت.]]>
</TEXT>
</DOC>
<DOC>
<DOCID>HAM2-851012-051</DOCID>
<DOCNO>HAM2-851012-051</DOCNO>
<ORIGINALFILE>/1385/851012/news/_iran.htm</ORIGINALFILE>
<ISSUE>سه شنبه 12 دي 1385 - سال چهاردهم - شماره4173 - Jan 2, 2007</ISSUE>
<DATE calender="Western">2007-01-02</DATE>
<DATE calender="Persian">1385/10/12</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[بيمه شدگان اختياري كمك هزينه وسائل پزشكي مي گيرند]]>
</TITLE>
<TEXT>
<![CDATA[ايرنا: مدير كل تأمين اجتماعي شهرستان هاي استان تهران گفت: به بيمه شدگان اختياري همانند بيمه شدگان اجباري كمك هزينه وسائل پزشكي و هزينه كفن و دفن پرداخت مي شود.
محمد جعفري ديروز در جمع كارشناسان امور بيمه شدگان تأمين اجتماعي شهرستانهاي استان تهران افزود: طبق آئين نامه بيمه اختياري موضوع تبصره ماده 8 قانون تأمين اجتماعي و براساس تسهيلات جديد مصوب شورايعالي تأمين اجتماعي حداكثر سن پذيرش تقاضاي متقاضي در زمان درخواست استفاده از تسهيلات بيمه اختياري براي مردان 45 سال و براي زنان 40 سال تمام مي باشد و چنانچه سن متقاضي در زمان ثبت تقاضا بيش از سنين مذكور باشد پذيرش درخواست وي منوط به دارا بودن سابقه پرداخت حق بيمه قبلي معادل مدت مازاد سني مقرر خواهد بود. البته در صورتيكه متقاضي داراي حداقل 10 سال سابقه پرداخت حق بيمه باشد از اعمال شرايط سني مقرر معاف خواهد بود. جعفري افزود: براساس تسهيلات جديد متقاضياني كه در تاريخ تقاضا كمتر از 9 ماه قطع پرداخت حق بيمه داشته باشند به شرط آنكه سوابق قبل از قطع بيمه آنها جهت بهره مندي از حمايت از كار افتادگي معتبر باشد از انجام معاينات پزشكي معاف خواهند بود. وي ادامه داد: نرخ پرداخت حق بيمه اختياري از تاريخ اول آبانماه سال جاري معادل بيست و شش درصد مبناي كسر حق بيمه كه در هر حال از حداقل دستمزد مصوب شوراي عالي كار كمتر و از حداكثر دستمزد مصوب شورايعالي تأمين اجتماعي بيشتر نخواهد بود.]]>
</TEXT>
</DOC>
<DOC>
<DOCID>HAM2-851012-052</DOCID>
<DOCNO>HAM2-851012-052</DOCNO>
<ORIGINALFILE>/1385/851012/news/_iran.htm</ORIGINALFILE>
<ISSUE>سه شنبه 12 دي 1385 - سال چهاردهم - شماره4173 - Jan 2, 2007</ISSUE>
<DATE calender="Western">2007-01-02</DATE>
<DATE calender="Persian">1385/10/12</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[تقدير از پژوهشگران برتر حوزه ميراث فرهنگي]]>
</TITLE>
<TEXT>
<![CDATA[گروه علمي فرهنگي- به مناسبت بزرگداشت هفته پژوهش(25- 29 ديماه)، طي مراسمي از 30 پژوهشگر برتر در زمينه هاي باستان شناسي، مردم شناسي، زبان و گويش، هنرهاي سنتي، ابنيه و بافت، حفاظت و مرمت آثار منقول و گردشگري تقدير مي شود.مدير خدمات پژوهشي پژوهشگاه سازمان ميراث فرهنگي، صنايع دستي و گردشگري با اعلام اين خبر، اين پژوهشگران را شامل پژوهشگران سازماني و پژوهشگراني از نهادهاي غيردولتي و ساير مراكز علمي فرهنگي برشمرد.به گفته محمدرضا چيت ساز در اين مراسم همچنين از استادكاران سنتي در زمينه معماري، مرمت آثار منقول و غيرمنقول قدرداني خواهد شد.]]>
</TEXT>
</DOC>
<DOC>
<DOCID>HAM2-851012-053</DOCID>
<DOCNO>HAM2-851012-053</DOCNO>
<ORIGINALFILE>/1385/851012/news/_iran.htm</ORIGINALFILE>
<ISSUE>سه شنبه 12 دي 1385 - سال چهاردهم - شماره4173 - Jan 2, 2007</ISSUE>
<DATE calender="Western">2007-01-02</DATE>
<DATE calender="Persian">1385/10/12</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[بررسي نقش دانشگاه ها در آموزش و تحقيقات و فناوري اطلاعات]]>
</TITLE>
<TEXT>
<![CDATA[مهر: اولين نشست سراسري نقش دانشگاه ها و مراكز پژوهشي در آموزش و تحقيقات و فناوري اطلاعات با هدف بحث و بررسي پيرامون چگونگي آموزش و پژوهش فناوري هاي اطلاعات برگزار مي شود. در اين نشست كه روز سه شنبه 19 دي ماه سال جاري در مجتمع تحقيقاتي عصر انقلاب واقع در شهريار برگزار مي شود، وزرا و معاونان وزارتخانه هاي علوم و ارتباطات و فناوري اطلاعات سخنراني خواهند كرد.]]>
</TEXT>
</DOC>
<DOC>
<DOCID>HAM2-851012-054</DOCID>
<DOCNO>HAM2-851012-054</DOCNO>
<ORIGINALFILE>/1385/851012/news/_iran.htm</ORIGINALFILE>
<ISSUE>سه شنبه 12 دي 1385 - سال چهاردهم - شماره4173 - Jan 2, 2007</ISSUE>
<DATE calender="Western">2007-01-02</DATE>
<DATE calender="Persian">1385/10/12</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[اخبارفرهنگي]]>
</TITLE>
<TEXT>
<![CDATA[پيش بيني اختصاص 2 هزار ميليارد ريال
به آموزش و پرورش از متمم بودجه 85
گروه علمي فرهنگي- رييس كميته تحقيقات و فناوري كميسيون آموزش و تحقيقات مجلس شوراي اسلامي گفت: 2 هزار و 697 ميليارد و 686 ميليون ريال در لايحه متمم قانون بودجه سال 85 براي وزارت آموزش و پرورش پيش بيني شده است. ابراهيم كارخانه اي، افزايش ميزان اعتبارات هزينه هاي جاري آموزش و پرورش استان ها را در صورت تصويب نهايي متمم بودجه سال جاري اين چنين اعلام كرد: 324 ميليارد و 928 ميليون ريال به آموزش و پرورش استان تهران، 191 ميليارد و 33 ميليون ريال به استان اصفهان، 208 ميليارد و 678 ميليون ريال به استان فارس، 194 ميليارد و 604 ميليون ريال به استان خوزستان، 53 ميليارد و 704 ميليون ريال به استان مركزي و 98 ميليارد و 969 ميليون ريال به آموزش و پرورش استان گيلان اختصاص يافته است.
تأسيس مركز مطالعات باستان شناسي خليج فارس در سيراف
]]>
<IMAGE>/1385/851012/news/008661.jpg</IMAGE>
<![CDATA[
گروه علمي فرهنگي _مركز مطالعات باستان شناسي خليج فارس و باستان شناسي زير آب كشور، در سيراف تأسيس مي شود.
حسن فاضلي نشلي رئيس پژوهشكده باستان شناسي سازمان ميراث فرهنگي، صنايع دستي و گردشگري ضمن بيان اين مطلب گفت: در اين مركز تيم متخصصي، شامل باستان شناسان خشكي و زير آب، مردم شناسان و مرمتگران حضور خواهند داشت.به گزارش cht، وي درخصوص دليل احداث مركز مطالعات باستان شناسي زيرآب در سيراف اظهار داشت: سيراف از زمان ساسانيان و پيش از آن مهمترين بندرگاه تجاري بوده است. ضمن آنكه مركز آييني- ديني زرتشتيان نيز در سيراف بوده و براساس اسناد و مدارك تاريخي، اين ناحيه، سند فارس بودن خليج فارس است.فاضلي افزود: باتوجه به اهميت ملي و فرهنگي خليج فارس و تحريف هاي صورت گرفته در نام آن، براساس برنامه ريزي هاي صورت گرفته، اين مركز مطالعات و كاوش ها در سيراف راه اندازي مي شود.
آرامگاه توران  شاه ايران  اثر ملي شد
گروه علمي فرهنگي - آرامگاه توران شاه ازجمله آثار تاريخي متعلق به دوره تيموريان در خراسان جنوبي، در فهرست آثار ملي كشور ثبت شد.
به گزارش همشهري، ورودي اين بناي تاريخي و هشت ضلعي، در ضلع شمال شرقي آن قرار دارد و داراي طاقي است كه بلافاصله پس از سردر آن،  فضاي داخلي آرامگاه يا گنبدخانه به چشم مي آيد.وجود طاق در هر ضلع اين بنا از ويژگي هاي آن است؛ گنبد بنا نيز به شيوه عرقچين و به صورت هشت ضلعي كه به دايره نزديك است ساخته شده.نماي خارجي از طاق هاي تزئيني تشكيل كه روي آن آجركاري شده است.آرامگاه توران شاه در حاشيه جنوبي شهر سرايان، با شماره 15286 در فهرست آثار ملي كشور ثبت شد.
لغو مجوز وزارت ارشاد در مراكز دانشگاه جامع علمي كاربردي
فارس: پس از پيگيري مكرر مجلس درباره اطلاعات دانشگاه جامع علمي كاربردي براي بررسي تخلفات اين دانشگاه، وزير علوم از ارائه اطلاعات درخواستي كميسيون آموزش به مجلس خبر داد و خواستار لغو مجوزهاي وزارت ارشاد در مراكز دانشگاه علمي كاربردي شد.
محمدمهدي زاهدي - وزير علوم- از ارائه اطلاعات مربوط به مراكز آموزشي دانشگاه جامع علمي كاربردي به مجلس خبر داد و گفت: در خصوص دانشگاه جامع علمي كاربردي با رئيس كميسيون آموزش مجلس گفت وگو شده است.
وي ادامه داد: برخي از مجوزهاي مراكز اين دانشگاه  از سوي وزارت ارشاد ارائه شده است كه وزارت علوم اعتقاد دارد بايد اين مجوزها لغو شوند.]]>
</TEXT>
</DOC>
<DOC>
<DOCID>HAM2-851012-055</DOCID>
<DOCNO>HAM2-851012-055</DOCNO>
<ORIGINALFILE>/1385/851012/news/_kharj.htm</ORIGINALFILE>
<ISSUE>سه شنبه 12 دي 1385 - سال چهاردهم - شماره4173 - Jan 2, 2007</ISSUE>
<DATE calender="Western">2007-01-02</DATE>
<DATE calender="Persian">1385/10/12</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
<![CDATA[با تصرف كيسمائو در جنوب
آخرين پايگاه اسلامگرايان در سومالي سقوط كرد]]>
</TITLE>
<TEXT>
<IMAGE>/1385/851012/news/008685.jpg</IMAGE>
<![CDATA[
گروه بين الملل  نيروهاي دولت موقت سومالي كه از پشتيباني نيروهاي اتيوپي سود مي برند شهر كيسمائو در جنوب سومالي را نيزبه تصاحب خود در آوردند و بدين ترتيب نيروهاي دادگاه هاي اسلامي كه براي مدتي زمام امور بخشي از سومالي را در اختيار داشتند اكنون كنترل شهر هاي اصلي را از دست داده و به سوي مرز كنيا عقب نشيني كردند.
با تصرف كيسمائو دولت موقت اعلام كرد كه همه نيروهاي درگير را به همكاري با دولت موقت دعوت كرده است و در نظرداردثبات و امنيت را به سومالي بازگرداند.پيشروي نيروهاي دولت موقت به سوي كيسمائو به دليل وجود مين هايي كه از سوي گروه دادگاههاي اسلامي در مسير آنان كار گذاشته شده بود با تأخير صورت گرفت ولي همه خبرگزاريها پيش ازظهر ديروز اعلام كردند كه اين شهر از نيروهاي دادگاه هاي اسلامي تخليه شده است.
خبرگزاري فرانسه و رويترزدر گزارش هاي خود نوشتند كه نيروهاي دولت موقت با مقاومتي چشمگير مواجه نشده اند ولي به علت تأخير ورود نيروهاي دولت موقت به كيسمائو غارت هايي در شهر صورت گرفته است.
اتحاديه عرب ابراز اميدواري كرده است كه بحران سومالي از راه هاي مسالمت آميز سرانجام بگيرد و سمير حسني مسئول امورآفريقاي اين اتحاديه به گزارش خبرگزاري شينهوا گفته است كه حل بحران در سومالي بگونه اي يك جانبه غير ممكن است.
عمر موسي دبير كل اتحاديه نيز از تلاش هاي اين اتحاديه براي پيدا كردن راهي براي رسيدن به صلح در سومالي خبر داد.در همين حال علي محمد جدي نخست وزير دولت موقت به بي بي سي گفته است كه تمام نقاط حساس كيسمائو اكنون به تصرف نيروهاي دولتي در آمده است.
با تصرف كيسمائو نيروهاي دادگاههاي اسلامي حداقل به حضور كوتاه خود در سياست هاي علني سومالي پايان دادند ولي اعلام كردند كه به مبارزه خود برضد نيروهاي خارجي ادامه خواهند داد.
شهر كيسمائو كه در 500 كيلومتري جنوب موگاديشو است دومين شهر مهم سومالي به حساب مي آيد و به دليل نزديكي به كنيا از لحاظ نظامي و اقتصادي جايگاه ويژه اي در اين كشوردارد. به گزارش خبرگزاري فرانسه اكنون مقامهاي كنيايي با فرارياني مواجه شده اند كه از ترس غارت در كيسمائو به سوي مرزهاي كنيا در حركت هستند.
دولت كنيا مرزهاي خود را اكنون بسته است و بسياري از پناهندگان در پشت مرزمتمركز شده و در انتظار ورود به كنيا هستند.سومالي در شرق آفريقا اكنون پس از يك دوره پانزده ساله ناآرامي و هرج و مرج در انتظار پا گرفتن دولتي ثابت است.اتحاديه اروپا و در كنار آن دولت آمريكا نيز كه از دولت موقت حمايت كرده اند همكاري اتيوپي با دولت موقت را در درگيري هاي نظامي در چارچوب منافع خود ارزيابي كرده و آن را در راستاي منافع مردم سومالي قلمداد كرده اند.موقعيت استراتژيك سومالي در شاخ افريقا به اين كشور امكان مي دهد در صورت رسيدن به ثبات نقشي اساسي را در امنيت راههاي دريايي كه از خليج فارس تا اروپا از طريق تنگه سوئز ادامه دارند ايفا كند.
از زمان كودتا عليه زياد باره در سال 1991 تا كنون هيچ حكومت ثابتي در اين كشور وجود نداشت و همين موضوع به گروههاي مختلف امكان داد در صحنه سياسي اين كشور خودنمايي كنند.]]>
</TEXT>
</DOC>
<DOC>
<DOCID>HAM2-851012-056</DOCID>
<DOCNO>HAM2-851012-056</DOCNO>
<ORIGINALFILE>/1385/851012/news/_kharj.htm</ORIGINALFILE>
<ISSUE>سه شنبه 12 دي 1385 - سال چهاردهم - شماره4173 - Jan 2, 2007</ISSUE>
<DATE calender="Western">2007-01-02</DATE>
<DATE calender="Persian">1385/10/12</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
<![CDATA[ظهور ملي گرايي نو در ژاپن]]>
</TITLE>
<TEXT>
<![CDATA[در يك صبح دل انگيز در ماه نوامبر، 300 مدير ژاپني هريك 150 دلار پول پرداختند تا به سخنان يك استاد رياضيات به نام( ماساهيكو فوجيوارا )  درباره احياي عزت ژاپن گوش دهند. فوجيوارا به آرامي و بدون متن و نوشته 80 دقيقه سخن گفت. پيام او كه روح ملي گرايي در خود داشت اين بود: ژاپن عزت و شكوه خود را از دست داده است و عادات آمريكايي بعد از جنگ جاي هويت سامورايي و سنت هاي زيباي ديرينه را گرفته است. او گفت: ما برده هاي آمريكايي ها شده ايم.
توصيه فوجيوارا احياي قدرت احساسي ژاپن است كه در اين صورت مي تواند دنيا را از اين شرايط نجات دهد. به گفته او جوانان ژاپني اكنون به اندازه گذشته عاشق ژاپن نيستند و همين احساس ناكافي براي اين كشور دردسرساز خواهد شد. اين كلام و پيامي است كه اين روزها زياد در ژاپن شنيده مي شود. معلوم نيست كه هدف اين پيام در جامعه پيچيده و در حال تغيير ژاپن چيست.سخن فوجيوارا و همفكران او اين است كه مفاهيم غربي چون آزادي و برابري براي ژاپن مفاهيم مناسب و كارسازي نيستند.
اين حس جديد ملي گرايي در مجلات پرتيراژ ديده مي شود. در اين مجلات با مطرح شدن احتمالاتي چون حمله چين به ژاپن از موضع طرفداران نظامي گري در توكيو و حتي هسته اي شدن اين كشور حمايت مي شود. در اين مجلات كه بيشتر در قطار و هواپيما ميان مردم توزيع مي شود درباره خطرات كشورهاي همسايه ژاپن مانند چين و كره جنوبي هشدار داده مي شود.هفته نامه آساهي به تازگي سلسله گفت وگوهايي را به چاپ مي رساند كه در آن بحث هاي سنگين سياسي براي خوانندگان و مخاطبان ساده جامعه به صورتي قابل درك مطرح مي شود. در اين گفت وگوها افرادي چون نويسنده كتاب ژاپني كه نمي تواند نه بگويد حاضر مي شوند و از خطرات ژاپني سخن مي گويند كه با دخالت آمريكا سياست هايي ضعيف را درپيش گرفته است. به گفته اين افراد آمريكا طرح ويژه اي براي كنترل تجارت ژاپن دارد. استراتژي هاي آمريكا در اين مسير گوناگون است و تحركاتي چون فرستادن بيتل ها به ژاپن در سال 1966 براي فرونشاندن احساسات ضدآمريكايي و فريفتن جوانان ژاپني را دربرمي گيرد.اوج گرفتن چنين موجي در ژاپن اغلب انكار مي شود. تابستان گذشته سخنگوي وقت وزارت خارجه ژاپن اما اعتراف كرد كه ملي گرايي بيشتر در ميان راست ها به پديده اي جديد در اين كشور تبديل شده است. ژاپن 2006 لحن كلامي متفاوت از آن كشور آرام بعد از جنگ در پيش گرفته است. همين ماه گذشته شينزو آبه نخست وزير جديد، دو تغيير عمده را به اجرا گذاشت. يكي تغيير ماهيت آژانس دفاعي ژاپن به وزارت دفاع و ديگري اجباري كردن آموزش هاي وطن دوستانه در مدارس. اين تغييرات باعث تغيير ساختاري ژاپن خواهد شد. شروع شدن بحث درباره هسته اي شدن اين كشور يكي از اين تغييرات ساختاري است.بسياري از ژاپني ها توجهي به اين پيام ها نشان نمي دهند و هنوز طرفدار آرامش و فضاي غيرسياسي هستند. اما ژاپني هاي امروز با ژاپني هاي دهه 1990 بسيار متفاوت هستند. ميزان و گستره اين تغييرات را مي توان با شمارش تعداد ميانه روهايي سنجيد كه هنوز در صحنه ژاپن حضور دارند و صدايشان شنيده مي شود. امروزه در عرصه سياست ژاپن تعداد ميانه روهايي كه درباره موضوعاتي چون عضويت در شوراي امنيت صدايي براي شنيده شدن دارند روبه كاهش است. هر بار كه اين ميانه روها دهان مي گشايند تا حرفي بزنند با واكنش منفي چپ ها يا راست ها روبه رو مي شوند.اكنون فضاي رسانه اي ژاپن بيشتر در اختيار راست هاي افراطي است. شرايط جديد و ظهور ملي گرايي در ژاپن با قدرت گرفتن چين، افزايش نگراني از كره شمالي و توان هسته اي آن و بالاخره گرفتار شدن آمريكا حامي اصلي و هم پيمان ويژه ژاپن در عراق همزمان شده و اين شرايط را در ژاپن پيچيده تر مي كند. بعضي منتقدان و نظريه پردازاني كه اين روزها در رسانه هاي ژاپن سخن مي گويند و مطلب مي نويسند اين پرسش را مطرح مي كنند كه چرا ژاپن قدرت و توان ايستادن در برابر آمريكا را ندارد. در ميان اين بحث ها موضوع احياي ارزش هاي گذشته و سامورايي ژاپن بيشترين طرفدار را دارد. قرار است نظام آموزشي ژاپن اين ارزش ها را براي نسل جديد زنده كند. اين گروه از منتقدان ژاپني مي گويند، ژاپن بايد با گذشته و دوران جنگش روبه رو شود. بخش عمده هويت آرامش طلب ژاپن از اين ديدگاه ناشي مي شود كه اين كشور قرباني جنگ بوده و سند اين قرباني بودن هم هيروشيما و ناكازاكي است. اين ديدگاه در دهه هاي 1960 و 1970 و 1980 به اوج رسيد و در اواخر 1980 با رونق اقتصادي ژاپن، ناديده گرفته شد.
كريسشن ساينس مانيتور‎/27 دسامبر 2006]]>
</TEXT>
</DOC>
<DOC>
<DOCID>HAM2-851012-057</DOCID>
<DOCNO>HAM2-851012-057</DOCNO>
<ORIGINALFILE>/1385/851012/news/_kharj.htm</ORIGINALFILE>
<ISSUE>سه شنبه 12 دي 1385 - سال چهاردهم - شماره4173 - Jan 2, 2007</ISSUE>
<DATE calender="Western">2007-01-02</DATE>
<DATE calender="Persian">1385/10/12</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
<![CDATA[تعيين جانشين صدام]]>
</TITLE>
<TEXT>
<![CDATA[يك روز پس از اعدام صدام روزنامه الحيات نوشت كه بعثي هاي عراق، عزت ابراهيم الدوري را به عنوان جانشين صدام و رئيس جمهور عراق انتخاب كردند. بنابر اين گزارش يكي از شاخه  هاي بعث در اردن با صدور اطلاعيه اي اين خبر را اعلام كرد. اين در حالي است كه كارشناسان امور عراق معتقدند كه بحث در باره جانشيني صدام به يكي از چالش هاي بزرگ بعثي ها تبديل خواهد شد.در همين حال با كشته شدن يك سرباز ديگر آمريكايي در عراق ارتش اين كشور اعلام كرد كه تعداد كشته شدگانش به سه هزار نفر رسيد.]]>
</TEXT>
</DOC>
<DOC>
<DOCID>HAM2-851012-058</DOCID>
<DOCNO>HAM2-851012-058</DOCNO>
<ORIGINALFILE>/1385/851012/news/_kharj.htm</ORIGINALFILE>
<ISSUE>سه شنبه 12 دي 1385 - سال چهاردهم - شماره4173 - Jan 2, 2007</ISSUE>
<DATE calender="Western">2007-01-02</DATE>
<DATE calender="Persian">1385/10/12</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
<![CDATA[اعتراض عراق به كشور هاي عربي]]>
</TITLE>
<TEXT>
<![CDATA[گروه بين الملل - واكنش كشور هاي عربي به اعدام صدام باعث ناراحتي دولت عراق شده است. امابغداد تاكنون بطور رسمي به اين واكنش ها پاسخ نداده است. تنها در پي اعلام عزاي عمومي در ليبي دولت عراق رسماً به اين اقدام اعتراض كرد. به گزارش ايسنا وزارت امورخارجه عراق اعلام كرد كه اين اقدام ليبي دخالت در امور داخلي عراق است.]]>
</TEXT>
</DOC>
<DOC>
<DOCID>HAM2-851012-059</DOCID>
<DOCNO>HAM2-851012-059</DOCNO>
<ORIGINALFILE>/1385/851012/news/_kharj.htm</ORIGINALFILE>
<ISSUE>سه شنبه 12 دي 1385 - سال چهاردهم - شماره4173 - Jan 2, 2007</ISSUE>
<DATE calender="Western">2007-01-02</DATE>
<DATE calender="Persian">1385/10/12</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
<![CDATA[بيم اسرائيل از افشاي مذاكرات تبادل اسرا]]>
</TITLE>
<TEXT>
<![CDATA[گروه بين الملل   - پس از اعلام حماس مبني بر آزادي قريب الوقوع اسراي فلسطيني، عمير پرتس وزير دفاع اسرائيل كه شايعه كناره گيري او اكنون برسر زبان ها است به مقامات اسرائيلي گفت كه مذاكرات مربوط به تبادل اسرا را بي سرو صدا انجام دهند.نگراني اسرائيلي ها از آن است كه به رغم همه خشونت ها و فشار هاي خود سرانجام مجبور شدند براي تبادل سرباز اسرائيلي با زندانيان دربند فلسطيني به شرايط حماس تن دهند و افشاي اين موضوع مي تواند تبعات داخلي فراواني براي آنها داشته باشد.
به گزارش واحد مركزي خبر به نقل از خبرگزاري فرانسه وي اين سخنان را در مصاحبه با راديو اسرائيل گفت.روزجمعه ابو عبيده سخنگوي حماس اعلام كرده بود كه در خصوص تبادل اسرا پيشرفت هاي مهمي صورت گرفته است و به زودي اين تبادل صورت مي گيرد.
ايسنا نيز به نقل از روزنامه الحيات اعلام كرد كه پس از پايان تعطيلات عيد قربان محمود عباس و اسماعيل هنيه در اردن با يكديگر ديدار مي كنند.هنيه كه هم اكنون در عربستان بسر مي برد با پادشاه و ديگر مقامات اين كشور در خصوص تشكيل دولت وحدت ملي و مناقشات اخير در فلسطين گفت و گو كرد و قرار است در بازگشت از سفر حج در اردن و با نظارت پادشاه اين كشور با عباس مذاكره كند.
از سوي ديگر منابع آمريكايي ديروز اعلام كردند كه كاندوليزا رايس وزير خارجه آمريكا به زودي براي ديدار با مقامات اسرائيلي و فلسطيني به خاورميانه سفر خواهد كرد.
در همين حال به گزارش خبرگزاري مهر به نقل از شبكه خبري المنار كاخ سفيد مدتي است كه كشور هاي عربي را براي عادي سازي روابط با تل آويو تحت فشار گذاشته است و سفر رايس در تداوم همين سياست است.]]>
</TEXT>
</DOC>
<DOC>
<DOCID>HAM2-851012-060</DOCID>
<DOCNO>HAM2-851012-060</DOCNO>
<ORIGINALFILE>/1385/851012/news/_kharj.htm</ORIGINALFILE>
<ISSUE>سه شنبه 12 دي 1385 - سال چهاردهم - شماره4173 - Jan 2, 2007</ISSUE>
<DATE calender="Western">2007-01-02</DATE>
<DATE calender="Persian">1385/10/12</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
<![CDATA[كوتاه از جهان سياست]]>
</TITLE>
<TEXT>
<![CDATA[بازنويسي قانون اساسي در ژاپن
ايسنا: نخست وزير ژاپن در بيانيه  سياسي خود به مناسبت فرا رسيدن سال نو ميلادي بار ديگر در خصوص بازنويسي قانون اساسي صلح طلب كشورش در سال 2007 وعده داد. به گزارش ايسنا به نقل از خبرگزاري فرانسه، شينزو آبه نخست وزير ژاپن، طي اين بيانيه اظهار داشت: از زمان به اجرا درآمدن قانون اساسي ژاپن 60 سال سپري شده است و اكنون زمان آن فرا رسيده كه قانون اساسي سازگار و منطبق با عصر جديد تدوين شود.
شينزو آبه كه به خاطر عقايد ميهن پرستانه اش شهرت دارد، وعده داده كه در دوره  تصدي خود به بازنويسي قانون اساسي بپردازد.
هشدار نهادهاي امنيتي پاكستان
نسبت به احتمال حملات فرقه گرايان به شيعيان
واحد مركزي خبر: منابع امنيتي پاكستان از حملات احتمالي لشكر منحله و فرقه گراي جهنگوي به شيعيان پاكستان خبر دادند.روزنامه انگليسي زبان ديلي تايمز به نقل از گزارشي كه به تازگي سازمان هاي امنيتي پاكستان به وزارت كشور پاكستان ارسال كرده اند نوشت لشكر جهنگوي درنظر دارد علاوه بر ترور شخصيت هاي معروف شيعه در پاكستان، مراكز و مساجد شيعيان اين كشور را نيز هدف قرار دهد.براساس اين گزارش عوامل فرقه گراي لشكر جهنگوي با نزديك شدن ماه محرم در نظر دارند بار ديگر فعاليت هاي تروريستي خود را آغاز كنند.لشكر جهنگوي، گروهي فرقه گرا، افراطي و مسلح است كه پيش از اين خود را سپاه صحابه مي خواند. سپاه صحابه پس از اينكه از طرف دولت پاكستان غيرقانوني اعلام شد، نام جديد را بر خود نهاد. اعضاي اين گروه تاكنون ده ها تن از روحانيون شيعه، معلمان مدارس و افراد متدين و سرشناس را در پاكستان ترور كرده اند.
پنتاگون جاسوسان عراقي را آموزش مي دهد
واحد مركزي خبر: وزارت دفاع آمريكا پنتاگون هزار و پانصد آمريكايي عراقي تبار را در سازمان اطلاعات نظامي وابسته به اين وزارتخانه به كار گرفته است.به نوشته روزنامه الزمان، هدف از اين اقدام پنتاگون جمع آوري اطلاعات درباره گروه هاي مسلح عراقي و تحقيق از افراد بازداشت شده وابسته به اين گروه ها است.پنتاگون براي اين افراد نوزده مورد آموزش هاي جداگانه درنظر گرفته است كه ازجمله آنها مي توان به برانگيختن احساسات بازداشت شدگان، ايجاد رعب و وحشت در آنها و تطميع مالي اشاره كرد.پنتاگون همزمان با افزايش حمله به نيروهاي آمريكايي و عراقي اين تدبير را اتخاذ كرده است.
درخواست سناتور آمريكايي از بوش
براي مشورت با كنگره درباره عراق
گروه بين الملل ريچارد لوگار سناتور جمهوريخواه آمريكا ديروز اعلام كرد جورج بوش رئيس جمهور آمريكا بايد قبل از هر تصميمي درباره افزايش نيروهاي آمريكايي در عراق با كنگره مشورت كند.
به گزارش يونايتدپرس از واشنگتن لوگار رئيس كنوني كميته روابط خارجي سناي آمريكا كه به زودي از اين سمت كنار خواهد رفت گفت اگر بوش قبل از تصميم گيري درباره افزايش نيرو در عراق با كنگره مشورت نكند بهاي سياسي سنگيني پرداخت خواهد كرد.از روز گذشته كنگره رسماً تحت كنترل دموكرات ها درآمد. در آمريكا اين نظر وجود دارد كه بايد هرچه زودتر اختيار جنگ و صلح از رئيس جمهور سلب شود و كنگره زمام امور را براساس قانون اساسي به دست بگيرد. كنگره با تعيين بودجه و اختيار استيضاح رئيس جمهور اهرم هاي مناسبي براي كنترل بوش در اختيار دارد.
عراق مهمترين اولويت سياست خارجي تركيه
واحد مركزي خبر: وزير امور خارجه تركيه، عراق را مهمترين اولويت سياست خارجي تركيه در سال 2007 ميلادي برشمرد.
عبدالله گل در گفتگو با روزنامه حريت چاپ تركيه با بيان اين مطلب از احتمال تشديد خشونتها در عراق پس از اعدام صدام ابراز نگراني كرد.]]>
</TEXT>
</DOC>
<DOC>
<DOCID>HAM2-851012-061</DOCID>
<DOCNO>HAM2-851012-061</DOCNO>
<ORIGINALFILE>/1385/851012/news/_kharj.htm</ORIGINALFILE>
<ISSUE>سه شنبه 12 دي 1385 - سال چهاردهم - شماره4173 - Jan 2, 2007</ISSUE>
<DATE calender="Western">2007-01-02</DATE>
<DATE calender="Persian">1385/10/12</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
<![CDATA[روماني و بلغارستان، فقيرترين اعضاي اتحاديه اروپا]]>
</TITLE>
<TEXT>
<![CDATA[ايرنا: بلغارستان و روماني دو كشور كمونيستي سابق از ديروز به اتحاديه اروپا پيوستند و فقيرترين اعضاي اين اتحاديه شدند.
به گزارش خبرگزاري فرانسه از بخارست، هرچند كه رهبران هشدار داده اند كه بايد اصلاحات دردناكي در هر دو كشور انجام شود، ولي اين لحظه تاريخي هزاران نفر را به كنسرتهايي كشاند كه نيمه شب به عنوان جشن پيوستن به اتحاديه اروپا برگزار شد.]]>
</TEXT>
</DOC>
<DOC>
<DOCID>HAM2-851012-062</DOCID>
<DOCNO>HAM2-851012-062</DOCNO>
<ORIGINALFILE>/1385/851012/news/_kharj.htm</ORIGINALFILE>
<ISSUE>سه شنبه 12 دي 1385 - سال چهاردهم - شماره4173 - Jan 2, 2007</ISSUE>
<DATE calender="Western">2007-01-02</DATE>
<DATE calender="Persian">1385/10/12</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
<![CDATA[هند و پاكستان اطلاعات تأسيسات هسته اي يكديگر را تبادل كردند]]>
</TITLE>
<TEXT>
<![CDATA[فارس: پاكستان و هند در چارچوب توافقي در مورد تبادل اطلاعات هسته اي، فهرست تأسيسات اتمي خود را مبادله كردند.توافقنامه مزبور كه در سال 1988 بين دو كشور به امضا رسيد، از سال 1992 هر ساله اجرا مي شود و دو كشور براي جلوگيري از حمله به تأسيسات اتمي يكديگر در صورت وقوع جنگ، اطلاعات آنها را با يكديگر مبادله مي كنند. تسنيم اسلم، سخنگوي وزارت امور خارجه پاكستان گفت اطلاعات مربوطه روز دوشنبه همزمان با اولين روز سال ميلادي جديد بين دو كشور تبادل شد.]]>
</TEXT>
</DOC>
<DOC>
<DOCID>HAM2-851012-063</DOCID>
<DOCNO>HAM2-851012-063</DOCNO>
<ORIGINALFILE>/1385/851012/news/_kharj.htm</ORIGINALFILE>
<ISSUE>سه شنبه 12 دي 1385 - سال چهاردهم - شماره4173 - Jan 2, 2007</ISSUE>
<DATE calender="Western">2007-01-02</DATE>
<DATE calender="Persian">1385/10/12</DATE>
<CAT xml:lang="fa">گوناگون.خارجی</CAT>
<CAT xml:lang="en">Miscellaneous.World News</CAT>
<TITLE>
<![CDATA[نخستين روز سال نو و سفر كاري وزير امور خارجه چين به آفريقا]]>
</TITLE>
<TEXT>
<![CDATA[ايرنا: لي جائو شينگ وزير امورخارجه چين در نخستين مرحله از ديدار خود از هفت كشور آفريقايي، وارد بنين شد.
به گزارش خبرگزاري فرانسه از كوتونو، اين سفر بيانگر علاقه فزاينده چين به قاره آفريقا است.
لي قرار است پس از يك توقف??ساعته در اين كشور آفريقايي، از گينه استوايي، گينه بيسائو، چاد، جمهوري آفريقاي مركزي، اريتره و بوتسوانا ديدار كند.
يك سخنگوي وزارت خارجه بنين گفت: لي چند توافقنامه  همكاري امضا خواهد كرد كه در چارچوب آنها بخشي از بدهي هاي بنين به چين بخشيده خواهد شد و علاوه بر آن وامي به ارزش??ميليون يوآن( 9/2ميليون يورو، 8/3ميليون دلار)و يك كمك مالي براي تغيير ساختار اداري بنين در اختيار اين كشور قرار خواهد گرفت.]]>
</TEXT>
</DOC>
<DOC>
<DOCID>HAM2-851012-064</DOCID>
<DOCNO>HAM2-851012-064</DOCNO>
<ORIGINALFILE>/1385/851012/news/_shari.htm</ORIGINALFILE>
<ISSUE>سه شنبه 12 دي 1385 - سال چهاردهم - شماره4173 - Jan 2, 2007</ISSUE>
<DATE calender="Western">2007-01-02</DATE>
<DATE calender="Persian">1385/10/12</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[به طول 5.6 كيلومتر
بزرگراه شهيد زين الدين امروز به فلكه چهارم تهرانپارس مي رسد]]>
</TITLE>
<TEXT>
<![CDATA[گروه شهري   به منظور تسهيل ترافيك و گسترش شبكه بزرگراهي پايتخت، بزرگراه شهيد زين الدين، حدفاصل خيابان سراج تا فلكه چهارم تهرانپارس امروز با حضور شهردار تهران به بهره برداري مي رسد.
به گزارش خبرنگار همشهري، بزرگراه شهيد زين الدين كه از بزرگراه امام علي(ع)آغاز شده و 6/5 كيلومتر طول دارد، پس از افتتاح بخش هايي از آن در ماه هاي گذشته، امروز قسمت شرقي اش به بهره برداري مي رسد.
هنوز بخش هاي مختلفي از اين بزرگراه فعاليت عمراني اش را آغاز نكرده است و به دليل معارضان ملكي، امكان فعاليت در آن وجود ندارد.
بقيه از صفحه اول
برپايه اين گزارش مقدار بودجه هزينه شده براي افتتاح 1550 متر اين بزرگراه كه امروز به بهره برداري خواهد رسيد، رقمي درحدود 6/5 ميليارد تومان اعلام شده است.
بزرگراه شهيد زين الدين براي اتصال به قسمت شرقي تهران و فلكه چهارم تهرانپارس، پس از گذشت از خيابان هنگام با احداث پل روي آن به خيابان سراج خواهد رسيد. كه هنوز در اين قسمت از بزرگراه به دليل معارضان ملكي خصوصي، عمليات عمراني آغاز نشده است.ضلع شرقي اين بزرگراه از خيابان سراج آغاز شده و پس از عبور از بزرگراه شهيد باقري به فلكه چهارم تهرانپارس مي رسد.
اين گزارش همچنين مي افزايد، عمده عمليات عمراني اين بزرگراه احداث پل روگذر بر بزرگراه شهيد باقري به طول 83 متر است.
اين پل داراي عرض دهنه 40 متر بوده و داراي دو دهانه 24 متر و دو دهانه 17 متر است. بزرگراه شهيد زين الدين در ادامه بزرگراه همت و شريان ارتباطي همت به شرق تهران محسوب مي شود.]]>
</TEXT>
</DOC>
<DOC>
<DOCID>HAM2-851012-065</DOCID>
<DOCNO>HAM2-851012-065</DOCNO>
<ORIGINALFILE>/1385/851012/news/_shari.htm</ORIGINALFILE>
<ISSUE>سه شنبه 12 دي 1385 - سال چهاردهم - شماره4173 - Jan 2, 2007</ISSUE>
<DATE calender="Western">2007-01-02</DATE>
<DATE calender="Persian">1385/10/12</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[تهران نياز به 120 ايستگاه آتش نشاني دارد]]>
</TITLE>
<TEXT>
<![CDATA[سما: سخنگوي سازمان آتش نشاني و خدمات ايمني تهران گفت: بر اساس برنامه و نيازسنجي صورت گرفته شهر تهران بايد 120 ايستگاه آتش نشاني داشته باشد.
به گزارش روابط عمومي شهرداري تهران فتح الله تيموري افزود: با توجه به اينكه سازمان آتش نشاني و خدمات ايمني تهران براي خدمات رساني بهتر نياز به اين تعداد ايستگاه دارد، ما تنها 79 ايستگاه حريق فعال داريم.
وي مانع اصلي براي احداث ايستگاه هاي جديد را مشكلات مربوط به زمين بيان كرد و گفت: هر زميني را نمي توان براي احداث ايستگاه آتش نشاني انتخاب كرد زيرا بايد تمامي موارد فني و كارشناسي از جمله اينكه زمين مورد نظر از لحاظ دسترسي به خيابان اصلي، شعاع عملياتي، مسافت و پيمايش، و زمان دسترسي مورد تأييد كارشناسان قرار گيرد سپس آن زمين براي احداث ايستگاه انتخاب شود.]]>
</TEXT>
</DOC>
<DOC>
<DOCID>HAM2-851012-066</DOCID>
<DOCNO>HAM2-851012-066</DOCNO>
<ORIGINALFILE>/1385/851012/news/_shari.htm</ORIGINALFILE>
<ISSUE>سه شنبه 12 دي 1385 - سال چهاردهم - شماره4173 - Jan 2, 2007</ISSUE>
<DATE calender="Western">2007-01-02</DATE>
<DATE calender="Persian">1385/10/12</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[ديدار اعضاي شوراي شهر با شهروندان]]>
</TITLE>
<TEXT>
<![CDATA[اعضاي شوراي اسلامي شهر تهران در پي ديدارهاي دوره اي از مناطق شهرداري، چهارشنبه سيزدهم دي ماه با شهروندان مناطق 9 و 15 ديدار خواهند داشت. بر اين اساس، حبيب كاشاني با حضور در منطقه 9 و منظر
خيرحبيب اللهي در منطقه 15 به بررسي مشكلات شهروندان اين مناطق خواهند پرداخت. شهروندان مي توانند براي ثبت نام ديدار با اعضاي شوراي شهر به روابط عمومي شهرداري هاي مناطق يادشده مراجعه كنند.]]>
</TEXT>
</DOC>
<DOC>
<DOCID>HAM2-851012-067</DOCID>
<DOCNO>HAM2-851012-067</DOCNO>
<ORIGINALFILE>/1385/851012/news/_shari.htm</ORIGINALFILE>
<ISSUE>سه شنبه 12 دي 1385 - سال چهاردهم - شماره4173 - Jan 2, 2007</ISSUE>
<DATE calender="Western">2007-01-02</DATE>
<DATE calender="Persian">1385/10/12</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[هشدار رئيس كميسيون زيست شهري شوراي شهر؛
شبكه فاضلاب تهران تا 30 سال ديگر هم تكميل نمي شود
با وجود گذشت 12 سال فقط 25 درصد از كل شبكه فاضلاب شهر تهران اجرا و تنها 13 درصد از جمعيت تهران را شامل شده است]]>
</TITLE>
<TEXT>
<IMAGE>/1385/851012/news/008703.jpg</IMAGE>
<![CDATA[
گروه شهري - رئيس كميسيون فرهنگي، اجتماعي و زيست شهري شوراي اسلامي شهر تهران نسبت به پيامدهاي زيست محيطي ناشي از تاخير در تكميل شبكه فاضلاب پايتخت هشدار داد و خواستار تامين بودجه مورد نياز از سوي دولت شد.
به گزارش همشهري، رسول خادم ديروز در يك كنفرانس مطبوعاتي گفت: با وجود دستور كتبي رئيس جمهوري و گذشت حدود 10 ماه از سال، هنوز يك ريال از سوي سازمان مديريت و برنامه ريزي براي توسعه و تكميل شبكه فاضلاب تهران اختصاص نيافته است و اين در حاليست كه برابر اعلام شوراياري ها، مشكل فاضلاب جزو 10 مشكل اساسي محلات تهران به ويژه در جنوب شهر به شمار مي رود.
وي گفت: احداث شبكه فاضلاب شهر تهران با 45 سال تاخير از سال 73 آغاز شده و طبق زمان بندي بايد ظرف 23 سال 9 هزار كيلومتر شبكه اصلي و فرعي فاضلاب در تهران تكميل شود، ولي با وجود گذشت 12 سال تنها 25 درصد از كل شبكه فاضلاب شهر تهران اجرا و تنها 13 درصد از جمعيت تهران را شامل شده است در حالي كه هم اكنون بايد نيمي از اين پروژه تكميل مي شد. وي با بيان اينكه حفاظت از محيط زيست، ارتقاي بهداشت عمومي، جلوگيري از آلودگي سفره هاي آبهاي زيرزميني و كشت و كار اطراف تهران از جمله اهداف مهم ايجاد شبكه فاضلاب است و تكميل و توسعه شبكه فاضلاب در تهران با برنامه چهارم توسعه فاصله جدي دارد، گفت: بر اساس ماده 61 قانون برنامه چهارم توسعه 40 درصد از شبكه فاضلاب بايد تا پايان اين برنامه تكميل شود؛ اما در حالي كه سه سال به پايان برنامه چهارم باقي مانده، فقط 25 درصد از شبكه فاضلاب تكميل شده است.
رئيس كميسيون فرهنگي اجتماعي و زيست شهري شوراي شهر همچنين افزود: طبق برنامه چهارم توسعه، دولت مكلف است سالانه اعتباري حدود 50 ميليارد تومان به شركت آب و فاضلاب تهران اختصاص دهد و از طريق دريافت وام بانك جهاني شبكه فاضلاب توسعه يابد و تكميل شود.
خادم تصريح كرد: حتي در صورت تخصيص 50 ميليارد تومان اعتبار در نظر گرفته شده، 20 سال زمان براي جبران تاخير تكميل شبكه فاضلاب تهران نياز است كه در حقيقت تكميل اين پروژه بيش از 30 سال به طول خواهد انجاميد.
به گفته وي در زمان دولت هشتم نيز عليرغم پيگيريهاي فراوان تنها يك ميليارد تومان به شركت فاضلاب براي تكميل اين پروژه اختصاص يافت كه از اين رقم نيز فقط 400 ميليون تومان جذب شد. خادم با اشاره به اين كه سال 84 پيش بيني كرديم كه با روند تخصيص اعتبارات تكميل شبكه فاضلاب شهر تهران نيم قرن طول مي كشد، اظهار داشت: به دليل تاخير در تكميل شبكه فاضلاب تهران بسياري از تاسيسات شبكه آب و فاضلاب نيز فرسوده و از رده خارج مي شود و از اين طريق نيز هزينه هاي مضاعفي بر دوش دولت گذاشته مي شود.
رئيس كميسيون فرهنگي اجتماعي شوراي شهر افزود: حتي شهرداري به دليل كمبود اعتبارات شركت آب و فاضلاب و كمك به آن ناچار شده بدهي ها و هزينه هاي حفاري را از شركت فاضلاب دريافت نكند تا شهروندان در سطح شهر با مشكل مواجه نشوند.
خادم گفت: هم اكنون كه در ماههاي پاياني سال هستيم از دولت انتظار داريم تا اعتبارات تكميل شبكه فاضلاب را در متمم بودجه لحاظ و به مجلس ارائه كند و رقمي را براي امسال اختصاص دهد؛ اگر چه اميد چنداني براي جذب اعتبارات وجود ندارد؛ زيرا بر اساس اطلاعات موجود، اعتبار 50 ميليارد تومان به 36 ميليارد كاهش يافته و هم اكنون نيز اين رقم به 15 ميليارد رسيده و مسلما در مجلس نيز اين رقم كاهش مي يابد و از سويي ديگر با گذشت زمان ديگر فرصتي براي جذب اين اعتبار در سال 85 وجود ندارد.
وي در عين حال تأكيد كرد: نگراني ما از بودجه سال 86 است كه مشكل امسال و سال هاي گذشته بار ديگر تكرار شود كه در آن صورت سازمان آب و فاضلاب، سال آينده حتي براي بازپرداخت وام خود با بانك جهاني با مشكل مواجه خواهد شد.
خادم گفت: هم اكنون كه دولت در حال تنظيم بودجه سال 86 است بايد دغدغه  جدي شهروندان تهراني را براي تكميل شبكه فاضلاب در اولويت جدي قرار دهد، چرا كه بسياري از تبعات زيست محيطي و آلودگي سفره هاي آبهاي زيرزميني آنان را تهديد مي كند. وي افزود: هزينه هاي هر گونه تاخير در توسعه شبكه فاضلاب را مردم تهران پرداخت مي كنند، اما عليرغم دستور رييس جمهور به سازمان مديريت و برنامه ريزي به اين مساله توجه كارشناسي نشده و از اولويت اختصاص بودجه خارج شده كه تقاضا داريم حق و حقوق مردم تهران در بودجه سال آينده براي توسعه شبكه فاضلاب لحاظ شود.
به گفته خادم فاضلابهاي شهر به جنوب تهران سرازير و شهروندان مناطق جنوبي به شدت به اين وضعيت اعتراض دارند؛ اما شهرداري و شركت آب و فاضلاب پاسخي براي آنان ندارند و از سويي ديگر با پيگيري دستورات رئيس جمهوري، هيچ پيشرفتي را در حوزه شبكه فاضلاب شاهد نيستيم و اين امر تبعات منفي زيادي را به دنبال دارد.
وي تاكيد كرد: در صورتيكه سازمان مديريت و برنامه ريزي كشور و دولت براي تقاضاي شهروندان و دستور رئيس جمهوري در خصوص توسعه و تكميل شبكه فاضلاب اقدام نكنند، آسيبهاي زيست محيطي و بهداشتي ناشي از تاخير تكميل اين پروژه را بيان خواهيم كرد.]]>
</TEXT>
</DOC>
<DOC>
<DOCID>HAM2-851012-068</DOCID>
<DOCNO>HAM2-851012-068</DOCNO>
<ORIGINALFILE>/1385/851012/news/_shari.htm</ORIGINALFILE>
<ISSUE>سه شنبه 12 دي 1385 - سال چهاردهم - شماره4173 - Jan 2, 2007</ISSUE>
<DATE calender="Western">2007-01-02</DATE>
<DATE calender="Persian">1385/10/12</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[باوجود سرما و بارندگي ، فعاليت هاي عمراني ادامه دارد
10 ميلياردتومان، سود سالانه تقاطع سئول- نيايش]]>
</TITLE>
<TEXT>
<![CDATA[گروه شهري- زمان افتتاح تقاطع غيرهم سطح سئول- نيايش در حالي 22 اسفند ماه امسال اعلام شده كه شرايط بد آب و هوايي به ويژه با در نظر گرفتن موقعيت جغرافيايي اين پل در منطقه سردسير شمال تهران پيشرفت كار احداث اين پل را با مشكل مواجه كرده است.
خبرنگار همشهري به نقل از مدير پروژه تقاطع سئول نيايش مي نويسد: با اين وجود عوامل اجرايي اين پروژه به منظور افتتاح به موقع پل سعي دارند بدون توجه به سردي هوا و بارندگي ها كار را بدون توقف ادامه دهند.
كلانتريان مي گويد: هزينه احداث اين پل جمعا حدود 10 ميليارد تومان برآورد شده است و از ارديبهشت ماه امسال تاكنون بيش از 50 درصد كار پيشرفت كرده است.
وي عمده ترين مشكل بر سر راه اجراي اين پروژه مهم ترافيكي را وجود معارضين ملكي دانست و خبر داد: خوشبختانه بعد از ماهها پيگيري و مذاكره به توافقات نهايي مبني بر تملك حدود 2هزارمتر از اراضي آستان قدس رضوي در ضلع جنوب شرق سئول نيايش دست يافتيم، اما در ضلع جنوب غرب اين پروژه همچنان مذاكرات با بانك پارسيان كه بخشي از املاك آنها در مسير اجراي پروژه قرار دارد به نتيجه نرسيده است.
اين مقام مسئول طول پل غيرهم سطح سئول - نيايش را 700 متر و عرض آن را بين 9 تا 15 متر متغير اعلام كرد كه در دو جهت شمالي و جنوبي و جنوبي شمالي هر كدام با دوباند در دست ساخت است.به گفته وي، با احداث اين تقاطع و حذف چراغ راهنمايي، روان سازي ترافيك در تقاطع موازي با خيابان سئول، از شمال در بزرگراههاي چمران، يادگار امام(ره)و سعادت آباد تا انتهاي غربي ترين نقطه تهران، از جنوب در اتوبان كردستان و خيابان
وليعصر و با توجه به احداث راستگرد روان سازي حركت هاي نيايش به سئول و برعكس را شاهد خواهيم بود.
وي اظهار داشت: پيش بيني مي شود با احداث تقاطع غيرهم سطح سئول- نيايش بيش از 7 ميليارد تومان در سال صرفه جويي ريالي ناشي از كاهش اتلاف وقت شهروندان و بيش از 9 ميليون ليتر معادل 4 ميليون دلار(مجموعاً معادل 10 ميليارد تومان)در سال صرفه جويي در سوخت حاصل شود.]]>
</TEXT>
</DOC>
<DOC>
<DOCID>HAM2-851012-069</DOCID>
<DOCNO>HAM2-851012-069</DOCNO>
<ORIGINALFILE>/1385/851012/news/_shari.htm</ORIGINALFILE>
<ISSUE>سه شنبه 12 دي 1385 - سال چهاردهم - شماره4173 - Jan 2, 2007</ISSUE>
<DATE calender="Western">2007-01-02</DATE>
<DATE calender="Persian">1385/10/12</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[با گذشت 3 روز از اجراي طرح جهادي زمستانه 137
50 نقطه از معابر شمال تهران ساماندهي شد]]>
</TITLE>
<TEXT>
<![CDATA[به منظور بهسازي شبكه راه هاي درون شهري و سهولت در تردد وسايل نقليه در 3 روز اول اجراي طرح جهادي زمستانه 137، 50 نقطه از معابر شمال تهران با انجام نهرسازي، لكه گيري آسفالت و جدول گذاري ساماندهي شد.
به گزارش روابط عمومي شهرداري منطقه يك، اين طرح هاي منطقه اي در نوارهاي حفاري فضاي سبز، ورودي و خروجي بزرگراه ها، پياده روها، تقاطع ها و معابر پرتردد شمال تهران از روز شنبه نهم دي ماه تا امروز( دوشنبه 11 دي ماه)انجام شده است.
براساس همين گزارش در اجراي اين طرح بيش از 70 تن آسفالت با هزينه اي بالغ بر 17 ميليون و 500 هزار ريال در سطح معابر منطقه يك پخش شده و پيش بيني مي شود تا پايان طرح بيش از 150 تن آسفالت ديگر در ساير خيابانهاي شمال تهران پخش شود.
اين گزارش مي افزايد: خيابانهاي شريعتي، شهيد لواساني، قيطريه، رمپ ورودي و خروجي شريعتي به صدر، بلوار 35 متري شهيد اندرزگو، تقاطع صالحي، تقاطع شهيد سباري و اقدسيه ازجمله مكان هايي بوده كه لكه گيري آسفالت در آنها انجام شده است.
اين گزارش حاكي است؛ در طرح جهادي زمستانه شوراياران محلات با استقرار در نواحي، درخواست ها، پيشنهادات و مشكلات را به مسئولان ستاد طرح اطلاع داده وعملكرد نيروها و نحوه اجراي طرح را كنترل مي كنند.
در طول اجراي اين طرح معاونت امور اجتماعي و فرهنگي منطقه نيز اقدام به بررسي نيازهاي دانش آموزان، ارائه كپسول آتش نشاني و ايجاد دپوي شن و نمك در مدارس و مساجد سطح منطقه و همكاري با ادارات مرتبط خواهد كرد.]]>
</TEXT>
</DOC>
<DOC>
<DOCID>HAM2-851012-070</DOCID>
<DOCNO>HAM2-851012-070</DOCNO>
<ORIGINALFILE>/1385/851012/news/_siasi.htm</ORIGINALFILE>
<ISSUE>سه شنبه 12 دي 1385 - سال چهاردهم - شماره4173 - Jan 2, 2007</ISSUE>
<DATE calender="Western">2007-01-02</DATE>
<DATE calender="Persian">1385/10/12</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[عضو هيأت رئيسه مجلس خبرداد
توافق دولت و مجلس براي اجراي نظام هماهنگ پرداخت]]>
</TITLE>
<TEXT>
<![CDATA[گروه سياسي- محمدرضا حاجي بابايي تاكيد كرد: با توافق مجلس شوراي اسلامي و دولت، فصل دهم و سيزدهم لايحه مديريت خدمات كشوري كه همان نظام هماهنگ كاركنان شاغل و بازنشسته مي باشد، از ابتداي سال 1386 اجرا خواهد شد. عضو هيأت رئيسه مجلس شوراي اسلامي در گفتگو با خبرنگار پارلماني همشهري با اشاره به جلسه چهارشنبه هفته گذشته كميسيون مشترك رسيدگي به لايحه خدمات كشوري با رئيس جمهوري و توافق اوليه اظهار داشت: روز گذشته(دوشنبه)جلسه اي به منظور هماهنگي جهت تعيين بار مالي نظام هماهنگ با حضور نمايندگان مجلس و دولت برگزار شد.
حاجي بابايي ادامه داد: در جلسه روز گذشته مقرر شد تا دولت با در نظر گرفتن رقم 30هزار ميليارد ريال در بودجه سال 1386،  نظام هماهنگ پرداخت را از ابتداي سال جديد اجرايي كند.
وي در خصوص زمان در نظرگرفته شده براي اجراي اين طرح گفت: در جلسه هفته آينده مجلس شوراي اسلامي در مورد زمان اجراي اين طرح و اينكه 5 يا 10 ساله باشد، تصميم گيري خواهد شد.
عضو هيأت رئيسه مجلس شوراي اسلامي مخاطبان نظام هماهنگ پرداخت را بيش از 5 ميليون نفر ذكر و تاكيد كرد: تمامي ارگانها و نهادهاي دولتي اعم از اداري،  نظامي و  انتظامي تابع اين نظام خواهند بود.
حاجي بابايي همچنين خبر داد: سيد محمد جهرمي وزير كار و امور اجتماعي، سيد منصور برقعي رئيس سازمان مديريت و برنامه ريزي كشور و معاونان مربوطه به نمايندگي از طرف دولت،  بهرامي، عادل آذر، محمد آشوري، فريدون همتي، حسن نوعي اقدم و بنده به نمايندگي مجلس و پيمان فروزش هم به نمايندگي از مركز پژوهش هاي مجلس شوراي اسلامي در كميسيون مشترك روز گذشته حضور داشتند.]]>
</TEXT>
</DOC>
<DOC>
<DOCID>HAM2-851012-071</DOCID>
<DOCNO>HAM2-851012-071</DOCNO>
<ORIGINALFILE>/1385/851012/news/_siasi.htm</ORIGINALFILE>
<ISSUE>سه شنبه 12 دي 1385 - سال چهاردهم - شماره4173 - Jan 2, 2007</ISSUE>
<DATE calender="Western">2007-01-02</DATE>
<DATE calender="Persian">1385/10/12</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[فردا؛ اعلام نتيجه بررسي صحت انتخابات شوراي شهر تهران]]>
</TITLE>
<TEXT>
<![CDATA[گروه سياسي - سخنگوي هيات مركزي نظارت بر سومين انتخابات شوراهاي اسلامي كشور در مورد انتخابات شوراي شهر تهران گفت: هيات اجرايي صحت اين انتخابات را تاييد كرده و هيات عالي نظارت تهران نيز بايد تا فردا نظر خود را در اين مورد اعلام كند.
حشمت الله فلاحت پيشه در گفتگو با همشهري افزود: بعد از اعلام نظر هيات نظارت تهران و در صورت تاييد صحت انتخابات توسط اين هيات اگر شكايتي وجود نداشته باشد، انتخابات تاييده شده تلقي مي شود و در غير اين صورت هيات مركزي نظارت 5 روز فرصت دارد تا نظر نهايي خود را در مورد صحت انتخابات تهران اعلام كند. وي با اشاره به آخرين گزارش هيات هاي نظارت در استان هاي كشور، اظهار داشت: صحت انتخابات?? درصد از شوراهاي اسلامي در شهرها و روستاهاي كشور تاييد شده است.
فلاحت پيشه ادامه داد: صحت انتخابات??? شهر از يك هزار و?? شهر كشور تاييد شده و تنها براي 3 شهر در استان هاي چهارمحال و بختياري، گيلان و كرمانشاه پيشنهاد ابطال شده و بقيه شهرها در دست بررسي است.
فلاحت پيشه گفت: صحت انتخابات بيش از??هزار شورا در روستاهاي كشور تاييد شده و صحت انتخابات يك هزار روستاي ديگر نيز در دست بررسي و براي??روستا هم پيشنهاد ابطال ارايه شده است.
وي افزود: صحت انتخابات???شوراي عشايري نيز تاييد شده و??مورد باقيمانده در دست بررسي است.]]>
</TEXT>
</DOC>
<DOC>
<DOCID>HAM2-851012-072</DOCID>
<DOCNO>HAM2-851012-072</DOCNO>
<ORIGINALFILE>/1385/851012/news/_siasi.htm</ORIGINALFILE>
<ISSUE>سه شنبه 12 دي 1385 - سال چهاردهم - شماره4173 - Jan 2, 2007</ISSUE>
<DATE calender="Western">2007-01-02</DATE>
<DATE calender="Persian">1385/10/12</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[طرح يك فوريتيتغيير ساعت كار مدارس در مجلس]]>
</TITLE>
<TEXT>
<IMAGE>/1385/851012/news/008640.jpg</IMAGE>
<![CDATA[
.نايب  رئيس كميسيون امنيت ملي و سياست خارجي مجلس با اشاره به طرح يك فوريتي مجلس براي تغيير ساعت كار مدارس گفت: دليل ارائه ي اين طرح از سوي مجلس تسريع در تغيير ساعت كار مدارس توسط دولت است.
به گزارش ايسنا، محمد نبي  رودكي با بيان اين كه يكي از اهداف ارائه ي اين طرح، كاهش ترافيك است، اظهار داشت: روز چهارشنبه با هماهنگي عباسپور رييس كميسيون آموزش و تحقيقات، و با توجه به بررسي ها و تحقيقات صورت گرفته درباره آثار مثبت تغيير ساعت آغاز به كار مدارس در روز، اين طرح ارائه شد.
وي تصريح كرد: با توجه به تاريكي هوا در ساعات ابتدايي صبح در زمستان، ضرورتي ندارد كه دانش آموزان ابتدايي و راهنمايي براي حضور در مدارس چنين فشاري را تحمل كنند و در آن ساعات در مدارس حضور يابند.
رودكي با اشاره به بررسي هاي دولت و كميسيون آموزش و تحقيقات درباره اين امر گفت: در بررسي هاي انجام شده متوجه شديم در همه ي كشورهاي اروپايي ساعت شروع كار مدارس به جز فرانسه، ساعت 8:30 دقيقه بوده است و با توجه به تحقيقات صورت گرفته اين مساله تاثير به سزايي در كاهش ترافيك آنها داشته است.]]>
</TEXT>
</DOC>
<DOC>
<DOCID>HAM2-851012-073</DOCID>
<DOCNO>HAM2-851012-073</DOCNO>
<ORIGINALFILE>/1385/851012/news/_siasi.htm</ORIGINALFILE>
<ISSUE>سه شنبه 12 دي 1385 - سال چهاردهم - شماره4173 - Jan 2, 2007</ISSUE>
<DATE calender="Western">2007-01-02</DATE>
<DATE calender="Persian">1385/10/12</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[درباره تغيير ساعت كار بانك ها
رضايي: مجمع تشخيص بر اساس منافع مردم تصميم مي گيرد]]>
</TITLE>
<TEXT>
<![CDATA[گروه سياسي - محسن رضايي، دبير مجمع تشخيص مصلحت نظام درباره تغيير ساعت كار بانك ها گفت: اگر اين طرح به مجمع تشخيص مصلحت نظام بيايد، در مجمع بر اساس كارشناسي ها و آن چه كه به نفع مردم و كشور است، تصميم خواهيم گرفت.
نمايندگان مجلس چهارشنبه با تصويب طرح بازگشت زمان آغاز بكار بانك ها به وضع سابق، دولت را موظف كردند ساعت كار بانك ها را به زمان پيش از شهريور ماه 85 بازگرداند. اما عباسعلي كدخدايي سخنگوي شوراي نگهبان در نشست شنبه اين هفته خود با خبرنگاران اعلام كرد، شوراي نگهبان طرح دو فوريتي مجلس براي بازگشت ساعت كار بانك ها به وضع گذشته را رد كرده است.
جمعي از نمايندگان مجلس با انتقاد از شوراي نگهبان در رد اين مصوبه مجلس، اعلام كردند كه بر نظر خود اصرار خواهند كرد و قضاوت نهايي را به مجمع تشخيص مصلحت نظام خواهند سپرد.
اصرار نمايندگان و دولت
محمدحسين فرهنگي، نماينده مردم تبريز، آذرشهر واسكو در مجلس شوراي اسلامي اظهار داشت: تغيير ساعات كاري بانك ها مشكلات زيادي را به وجود آورده است و دستاوردهاي آن با مشكلات پيش آمده قابل مقايسه نيست. محمدنبي رودكي نماينده شيراز هم پيش بيني كرد مجمع تشخيص مصلحت نظام مصوبه مجلس در خصوص بازگشت ساعت آغاز به كار بانك ها به وضع سابق، را تاييد مي كند. وي در گفتگو با مهر، تصريح كرد: معتقدم مردم تهران در نارضايتي نسبت به ساعت كار بانك ها به سر مي برند و به طوريكه اظهار مي كنند روزانه 1 الي 2 ساعت از وقت شان هدر مي رود.
ترافيك روان تر شد يا نشد؟
رئيس كميته اقتصادي و زيربنايي فراكسيون اكثريت مجلس، دلايلي كه دولت از تاثير اجراي طرح تغيير ساعت كار بانكها بر ترافيك تهران مطرح كرده است را غيركارشناسي خواند و با انتقاد از شوراي نگهبان در رد اين مصوبه مجلس، گفت: طراحان بر نظر خود اصرار خواهند كرد و قضاوت نهايي را به مجمع تشخيص مصلحت نظام خواهيم سپرد. به گزارش مهر، رئيس كميته اقتصادي و زيربنايي فراكسيون اصولگرايان مجلس، خاطرنشان كرد: ترافيك تهران روان تر نشده است و دلايلي كه دولت براي تاثير بر حمل و نقل مطرح كرده بود استناد علمي و تجربي نداشت. مجموعه دلايلي ديگر نيز باعث شد مجلس راي بالايي به مصوبه مذكور بدهد، عليرغم اينكه دولت و برخي دوستان در مجلس، تا آخرين لحظات در مجلس تلاش كردند تا اين طرح راي نياورد.اما معاون حقوقي و پارلماني وزارت كشور اظهار داشت: تصميم در خصوص تغيير ساعت كار بانكها به دولت مربوط مي شود و وزارت كشور تنها نظرات كارشناسي درباره روان سازي در كاهش ترافيك را از كارشناسان مربوطه مي گيرد و به دولت انتقال مي دهد. محمدحسين موسي پور با بيان اينكه تغيير ساعت به عنوان يكي از ابزارهاي تنظيم ترافيك يك كار رايج و متداول در بسياري از كشورهاست، گفت: طرح تغيير ساعت كار بانكها به طور طبيعي ممكن است نارسائي ها و مشكلاتي را نيز به دنبال داشته باشد اما بايد هزينه فايده كرده و در مجموع بررسي و تصميم گيري كرد. وي اظهار داشت: با رد مصوبه مجلس شوراي اسلامي توسط شوراي نگهبان، به طور طبيعي ساعت كار بانكها همين ساعت فعلي يعني 9 است، البته ما تعامل خود را با مجلس ادامه خواهيم داد و مطمئنا آمادگي داريم كه بررسيهاي كارشناسي و دلائل تغيير ساعت كار بانكها و نظر دولت را با كميسيون هاي مختلف مجلس مطرح كنيم.]]>
</TEXT>
</DOC>
<DOC>
<DOCID>HAM2-851012-074</DOCID>
<DOCNO>HAM2-851012-074</DOCNO>
<ORIGINALFILE>/1385/851012/news/_siasi.htm</ORIGINALFILE>
<ISSUE>سه شنبه 12 دي 1385 - سال چهاردهم - شماره4173 - Jan 2, 2007</ISSUE>
<DATE calender="Western">2007-01-02</DATE>
<DATE calender="Persian">1385/10/12</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[سيد محمد خاتمي:مسئولان پرونده هسته اي، مسائل را با درايت پيش برده اند]]>
</TITLE>
<TEXT>
<IMAGE>/1385/851012/news/008652.jpg</IMAGE>
<![CDATA[
گروه سياسي سيدمحمد خاتمي ضمن تمجيد از درايت و تدبير مسئولان پرونده هسته اي تاكيد كرد: دست اندركاران پرونده هسته اي در شوراي عالي امنيت ملي، وزارت خارجه و سازمان انرژي اتمي، مسائل را عاقلانه به پيش بردند، با اين حال حرف هايي كه آقاي هاشمي در خطبه هاي نماز عيد قربان ايراد كرد نيز قابل تامل است.
رييس جمهوري پيشين در حاشيه ديدار اعضاي ستاد ربع قرن فعاليت دانشگاه آزاد و در جمع خبرنگاران با قابل پيش بيني خواندن اقدام شوراي امنيت در اعمال تحريم عليه جمهوري اسلامي ايران، گفت: وقتي كه پرونده ايران به شوراي امنيت رفت، مشخص بود كه چنين اتفاقي رخ مي دهد. به گزارش ايسنا خاتمي همچنين با تاكيد بر پرهيز از رفتارهاي احساسي در جريان پرونده هسته اي و تكيه بر عقل و تدبير در حل مشكل پرونده، خاطرنشان كرد: اگر فشارها تشديد شود، در برابر هر زياني كه ايران متحمل مي شود، ديگران هم زيان مي بينند. منطقه ما منطقه حساسي است و تاب بحراني جديد را ندارد.
حسيني: مصمم تر از گذشته به فعاليت هاي هسته اي ادامه مي دهيم
درهمين حال سخنگوي وزارت امورخارجه نيز در جمع دانشجويان دانشگاه آزاد اسلامي واحد بوشهر ضمن تاكيد بر حق ايران در استفاده صلح آميز از فناوري هسته اي، گفت: جمهوري اسلامي ايران مصمم تر از گذشته، فعاليت هاي صلح آميز هسته اي را ادامه مي دهد.
به گزارش ايرنا سيد محمد علي حسيني همچنين با اشاره به اينكه جمهوري اسلامي ايران درجهت اعتمادسازي گام هاي بسياري را به جلو برداشت، افزود: تفسير معاهدات بين المللي به شكل تبعيض آميز و يكجانبه گرايانه و استفاده ابزاري از اين معاهدات، كمكي به حل اين قضيه نمي كند.
وي درمورد اعدام صدام نيز موضع ايران را مورد تاكيد قرار داد و تصريح نمود كه رسيدگي به تمامي جنايات صدام و ازجمله جنايات وي و همدستانش عليه كشورمان نبايد با مانعي مواجه شود.
حمايت سناتورهاي آمريكايي از مذاكره با ايران
پس از اعدام صدام و افزايش اين احتمال كه دولت جورج بوش قصد داشته باشد با سوءاستفاده از فضاي به وجود آمده، حضور خود در عراق را تثبيت كند، سناتورهاي آمريكايي ضمن مخالفت با ادامه حضور آمريكا در عراق از جورج بوش خواستند با ايران و سوريه درباره آينده عراق گفت وگو كند. به گزارش ايسنا ريچارد لوگار و آرسن اسپكتر ضمن دفاع از گزارش بيكر و هميلتون درخصوص مذاكره با ايران تصريح كردند كه آمريكا نبايد گفت وگو با ايران را باتوجه به بي ثباتي در منطقه، منتفي اعلام كند.]]>
</TEXT>
</DOC>
<DOC>
<DOCID>HAM2-851012-075</DOCID>
<DOCNO>HAM2-851012-075</DOCNO>
<ORIGINALFILE>/1385/851012/news/_siasi.htm</ORIGINALFILE>
<ISSUE>سه شنبه 12 دي 1385 - سال چهاردهم - شماره4173 - Jan 2, 2007</ISSUE>
<DATE calender="Western">2007-01-02</DATE>
<DATE calender="Persian">1385/10/12</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[باشگاه احزاب]]>
</TITLE>
<TEXT>
<![CDATA[ايسنا: سيد رضا اكرمي عضو شوراي مركزي جامعه  روحانيت مبارز گفت: مجلس خبرگان دور چهارم نسبت به دوره  سوم تركيب جوانتري دارد. وي خاطرنشان كرد: مجلس خبرگان سالي دو بار اجلاس برگزار مي كند و ما اميدواريم كه مجلس آتي اطلاع رساني بيشتري در مورد اجلاس هاي خود و مباحث مطرح شده در آن انجام دهد؛ چراكه دنيا در حال حاضر دنياي اطلاع رساني است و آنها بايد به اطلاع رساني اهتمام داشته و اجازه ندهند افرادي با توجه به ضعف اطلاع رساني ابهام و بهانه تراشي كنند.
ايسنا: سخنگوي جمعيت وفاداران انقلاب اسلامي معتقد است: طرح مباحثي چون جدايي محافظه كاران و اصول گرايان و به حاشيه رفتن راست سنتي از جمله جبهه پيروان خط امام و رهبري، محل اشكال است. محمد عظيمي هم چنين در پاسخ به اين پرسش كه عده اي معتقدند جبهه پيروان خط امام و رهبري عضو گروه هاي راست سنتي محسوب مي شود و در انتخابات 24 آذر به انزوا رفته بود، گفت: اين جبهه دچار انزوا نشده بود، بلكه تلاش بسياري براي جلوگيري از ايجاد شكاف در جريان اصول گرا انجام داد و سعي كرد در راستاي وحدت فعاليت كند.
باشگاه خبرنگاران جوان: سخنگوي حزب كارگزاران سازندگي، گفت: در تركيب شوراي سوم شهر تهران اعتدال بسيار خوبي حكم فرماست و اين موضوع تركيب شوراي سوم شهر تهران را بسيار بهتر از گذشته كرده است و در عين حال حضور مردم در اين انتخابات نيز بسيار ايده آل بود كه البته نتيجه آن برخلاف ميل ما روي كار آمدن اصولگرايان بود. حسين مرعشي افزود: مردم با شركت در انتخابات 24 آذر چند پيام دادند، اول آنكه اعتدال را بر افراط ترجيح دادند و دوم آنكه خدمت را به شعار ترجيح دادند و بين افراد با سابقه و داراي تخصص و افراد كم سابقه تفاوت قائل شدند.
باشگاه خبرنگاران جوان: مرتضي حاجي سخنگوي ائتلاف اصلاح طلبان گفت: شوراي سوم شهر تهران از اين جهت كه سليقه هاي مختلف در آنجا به يك جمع بندي مثبت برسند يك حسن است.]]>
</TEXT>
</DOC>
<DOC>
<DOCID>HAM2-851012-076</DOCID>
<DOCNO>HAM2-851012-076</DOCNO>
<ORIGINALFILE>/1385/851012/news/_siasi.htm</ORIGINALFILE>
<ISSUE>سه شنبه 12 دي 1385 - سال چهاردهم - شماره4173 - Jan 2, 2007</ISSUE>
<DATE calender="Western">2007-01-02</DATE>
<DATE calender="Persian">1385/10/12</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[اخبار كوتاه]]>
</TITLE>
<TEXT>
<![CDATA[قوه قضاييه: عباسعلي عليزاده گفت: قوه قضاييه با كسري بودجه فراوان روبه روست و براي اين كه مشكلات اين قوه حل شود نيازمند جبران كمبود بودجه هستيم. معاون اداري مالي قوه قضاييه اظهار داشت: حقوق قضات مشكل خاصي ندارد بلكه مشكل مطروحه در مورد حقوق كارمندان است كه در مرحله  بررسي قرار دارد. همچنين از ابتداي سال جاري حقوقي به صورت اضافه كار و ثابت براي كارمندان در نظر گرفته شده كه در اين راستا موازنه اي برقرار شود، مسئولان مربوطه نيز به دنبال حل مشكل حقوق كارمندان هستند كه در برنامه بودجه سال 86 حل خواهد شد.
سياست خارجي: دبيركل جديد سازمان ملل اعلام كرد كه در صورت لزوم به ايران سفر خواهد كرد. بان كي مون، دبيركل جديد سازمان ملل در گفت و گويي با روزنامه  نيويورك سان احتمال سفر به ايران و ديدار با محمود احمدي نژاد، رئيس جمهوري ايران را منتفي ندانست. وي در پاسخ به سؤالي درباره  احتمال سفرش به ايران گفت: اگر از من خواسته شود اين ابتكار را به عهده بگيرم در انجام آن ترديد نخواهم كرد.
رياست جمهوري: معاون رئيس جمهوري در امور مجلس گفت: با توجه به پايين بودن ميانگين سني كشور، آنچه تاكنون به عنوان حداقل سن شركت در انتخابات ملاك بوده است، معقول و منطقي است و دولت با تغيير سن انتخابات به شدت مخالف است. سيداحمد موسوي درباره تغيير حداقل سن شركت در انتخابات گفت: دولت با طرح تغيير حداقل سن براي شركت در انتخابات به شدت مخالف است. بايد فضاي رشد سياسي را براي فعاليت و حضور پرشور جوانان باز كنيم و مشاركت مدني را توسعه دهيم.]]>
</TEXT>
</DOC>
<DOC>
<DOCID>HAM2-851012-077</DOCID>
<DOCNO>HAM2-851012-077</DOCNO>
<ORIGINALFILE>/1385/851012/news/_siasi.htm</ORIGINALFILE>
<ISSUE>سه شنبه 12 دي 1385 - سال چهاردهم - شماره4173 - Jan 2, 2007</ISSUE>
<DATE calender="Western">2007-01-02</DATE>
<DATE calender="Persian">1385/10/12</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[برگزاري مراسم يادبود وزير فقيد دادگستري در تهران]]>
</TITLE>
<TEXT>
<IMAGE>/1385/851012/news/008649.jpg</IMAGE>
<![CDATA[
مهر: مراسم يادبود جمال كريمي راد، وزير فقيد دادگستري و سخنگوي قوه قضائيه، با حضور سران قوا در مدرسه عالي شهيد مطهري تهران برگزار شد.
در اين مراسم كه به همت قواي مجريه و قضائيه و وزارت دادگستري ساعت 14در مدرسه عالي شهيد مطهري واقع در ميدان بهارستان برپا گرديد، رئيس جمهوي، رئيس قوه قضائيه، رئيس مجلس شوراي اسلامي و رئيس دفتر مقام معظم رهبري حضور داشتند. همچنين اعضاي هيأت وزيران،  شخصيت هاي فرهنگي و سياسي و قضايي، جمعي از مسئولان كشوري و لشگري و تعدادي از نمايندگان ملت در نهاد قانونگذاري و اقشار مختلف مردم شركت كردند.
حاج منصور ارضي در اين مراسم به ذكر مصايب اهل بيت عصمت و طهارت(ع)پرداخت و حجت الاسلام سيد ابوالقاسم شجاعي سخنراني كرد.
جمال كريمي راد وزير دادگستري و سخنگوي قوه قضائيه، پنجشنبه شب گذشته(هفتم دي)در يك سانحه رانندگي در محور قديم ساوه تفرش در مسير سه راه سلفچگان دار فاني را وداع گفت.]]>
</TEXT>
</DOC>
<DOC>
<DOCID>HAM2-851012-078</DOCID>
<DOCNO>HAM2-851012-078</DOCNO>
<ORIGINALFILE>/1385/851012/news/_siasi.htm</ORIGINALFILE>
<ISSUE>سه شنبه 12 دي 1385 - سال چهاردهم - شماره4173 - Jan 2, 2007</ISSUE>
<DATE calender="Western">2007-01-02</DATE>
<DATE calender="Persian">1385/10/12</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[رئيس جمهوري:دشمنان با سرافكندگي از منطقه خواهند رفت]]>
</TITLE>
<TEXT>
<![CDATA[گروه سياسي - رئيس جمهوري با بيان اينكه حضور بيگانگان مانع اصلي برقراري امنيت در منطقه است، گفت: دشمنان اسلام، با سرافكندگي از منطقه خواهند رفت و ملتها بايد بيش از گذشته با تحكيم روابط در كنار هم و به صورت برادرانه براي پيشرفت و ترقي كشورهاي منطقه و تحكيم صلح و ثبات تلاش كنند.
محمود احمدي نژاد پيش از ظهر ديروز در ديدار خداحافظي سفير بحرين در تهران با تاكيد بر اينكه دوران برتري آمريكا و رژيم صهيونيستي در مسائل منطقه خاورميانه در حال افول است، گفت: ملت هاي منطقه بر اساس روابط برادرانه و دوستانه مي توانند امنيت كامل را در منطقه برقرار و در كنار هم با صلح و ثبات و آرامش زندگي كنند.
وي همچنين با تاكيد بر آمادگي جمهوري اسلامي ايران براي گسترش روابط با بحرين در بالاترين حد ممكن افزود: توسعه همه جانبه روابط با كشورهاي همسايه و مسلمان بويژه كشورهاي خليج فارس سياست قطعي و راهبردي جمهوري اسلامي ايران است.
كامل صالح عبدالله سفير بحرين در تهران هم در اين ديدار ضمن تقديم پيام تبريك پادشاه بحرين به مناسبت عيد سعيد قربان به رئيس جمهوري، دولت و ملت ايران تصريح كرد: ملك حمد پادشاه بحرين و ديگر مسئولان اين كشور ارادت و احترام خاص به مقام معظم رهبري، رئيس جمهوري و همه مسئولان و آحاد ملت ايران دارند و خواستار گسترش هر چه بيشتر روابط در تمام بخش ها هستند.]]>
</TEXT>
</DOC>
<DOC>
<DOCID>HAM2-851012-079</DOCID>
<DOCNO>HAM2-851012-079</DOCNO>
<ORIGINALFILE>/1385/851012/news/_siasi.htm</ORIGINALFILE>
<ISSUE>سه شنبه 12 دي 1385 - سال چهاردهم - شماره4173 - Jan 2, 2007</ISSUE>
<DATE calender="Western">2007-01-02</DATE>
<DATE calender="Persian">1385/10/12</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[خوزستان، ميزبان بيست و چهارمين سفر استاني دولت]]>
</TITLE>
<TEXT>
<![CDATA[گروه سياسي- رئيس جمهوري در آغاز بيست و چهارمين سفر استاني خود صبح ديروز راهي استان خوزستان شد تا در سفري چهار روزه با مردم شهرستان هاي مختلف اين استان ديدار و گفتگو كند.
به گزارش دفتر امور رسانه هاي رياست جمهوري، محمود احمدي نژاد در اين سفر علاوه بر ديدار با مردم شهرستان هاي اهواز، سوسنگرد، خرمشهر، آبادان، شوش، انديمشك، دزفول، گتوند، شوشتر، شادگان، ماهشهر، هنديجان، بهبهان، اميديه، رامشير، لالي، مسجدسليمان، ايذه، باغملك و رامهرمز با منتخبان و ايثارگران استان خوزستان به طور جداگانه ديدار و گفتگو خواهد كرد. حضور در جمع علماي استان و برگزاري بيست و چهارمين جلسه استاني هيات دولت از ديگر برنامه هاي اين سفر است. اعضاي هيات وزيران نيز در اين مدت ضمن حضور در جلسات شوراهاي اداري شهرستان هاي مختلف استان خوزستان و بررسي مسائل و مشكلات آنها از نزديك، در جلسه استاني هيات دولت ويژه استان خوزستان كه به رياست رئيس جمهوري تشكيل خواهد شد، شركت مي كنند.]]>
</TEXT>
</DOC>
<DOC>
<DOCID>HAM2-851012-080</DOCID>
<DOCNO>HAM2-851012-080</DOCNO>
<ORIGINALFILE>/1385/851012/news/_theatre.htm</ORIGINALFILE>
<ISSUE>سه شنبه 12 دي 1385 - سال چهاردهم - شماره4173 - Jan 2, 2007</ISSUE>
<DATE calender="Western">2007-01-02</DATE>
<DATE calender="Persian">1385/10/12</DATE>
<CAT xml:lang="fa">ادب و هنر.هنر.تئاتر</CAT>
<CAT xml:lang="en">Literature and Art.Art.Theater</CAT>
<TITLE>
<![CDATA[تلاش براي حفظ گونه كمياب حيات وحش در ايران
بازگشت گوزن زرد
اسدالله افلاكي]]>
</TITLE>
<TEXT>
<![CDATA[گروه شهري در حالي كه رئيس سازمان حفاظت محيط زيست، مي گويد براساس برنامه ريزي قرار است تا پايان سال جاري گوزن زرد به زيستگاه اصلي خود در خوزستان و منطقه دز و كرخه بازگردانده شود، هوشنگ ضيايي استاد دانشگاه كه مدير پروژه انتقال گوزن زرد به جزيره اشك در اروميه بوده است ضمن مطلوب خواندن اين اقدام محيط زيست مي گويد: آنچه امروز حيات اين گونه كمياب را تهديد مي كند وجود گاوميش، گاو و دام در اين مناطق است، اين در حالي است كه به دليل كمبود نيروي حفاظتي، امكان قطع درختان منطقه و تبديل اراضي آن به زمين كشاورزي نيز وجود دارد كه خود تهديدي بزرگ براي حفظ گوزن زرد محسوب مي شود.
وي در گفت وگو با همشهري در خصوص تاريخچه گوزن زرد افزود: براي نخستين بار در اوايل دهه 40 شش گوزن از منطقه حلوه در كرخه گرفته و به باغ وحش تهران و سپس به دشت ناز ساري منتقل شد. البته در همان آغاز، رئيس كمپاني اپل آلمان كه در نزديكي فرانكفورت باغ وحش خصوصي داشت و گونه هاي نادر حيات وحش را در آنجا نگهداري مي كرد گروهي را به ايران فرستاد و آنها تلاش كردند تا با تفنگ بيهوشي اين گوزن را زنده گير ي كنند اما موفق نشدند. در نتيجه 2 نوزاد نر و ماده را از افراد محلي در خوزستان خريداري كرده و به آلمان بردند و اين اولين زنده گيري گوزن زرد بود.
ضيايي درباره سرنوشت اين گوزنها گفت: در دهه 50 طي بازديدي كه از آلمان و از باغ وحش خصوصي اپل داشتم از اين جفت گوزن يك گوزن ماده بوجود آمده بود اما متاسفانه گوزن نر مرده بود و از همين رو، آنها يك گوزن نر درخواست كردند و در همان جا بود كه ما دريافتيم اين گونه جانوري از ارزش بسيار بالايي برخوردار است به طوري كه آن روز ارزش هر گوزن 100هزار دلار تعيين شده بود، چرا كه اين تصور بود كه گوزن زرد گونه اي است كه قبلاً منقرض شده است.
ضيايي افزود: در سال 54، تعداد 7 گوزن از آلمان به ايران منتقل و در دشت ناز ساري رها كرديم اما از آنجايي گمان مي رفت كه اين گوزنها از اختلاط با گوزن اروپايي بوجود آمده باشند و نژادشان ناخالص باشد آنها را جدا و به سمسكنده در ساري منتقل كرديم.
اين پژوهشگر ارشد محيط زيست در ادامه گفت: در اوايل دهه 60 نزديك به 50 راس گوزن زرد با كمك نيروي هوايي طي 5 پرواز c130 از دشت ناز به جزيره اشك در اروميه و زردلان كرمانشاه و جزيره كيش منتقل كرديم كه در كرمانشاه نتيجه مطلوبي نداشتيم چرا كه امكانات و تجهيزات لازم براي پيگيري از اين گوزن هاي رها شده وجود نداشت. تعدادي نيز به جزيره كيش منتقل شد كه در آنجا هم رشد مناسبي نداشتند.
به گفته وي تعدادي از اين گونه جانوري در كرخه خوزستان وجود داشت كه در زمان جنگ به دليل واقع شدن اين منطقه بين نيروهاي ايراني و عراقي و نيز به دليل سيلابهاي متعدد به طور كلي نابود شدند. از همين رو، پس از عقب نشيني عراق از منطقه تعدادي گوزن در منطقه كرخه رها كرديم البته پيش از اين و از قديم نيز تعدادي گوزن در منطقه دز وجود داشت كه احداث مجتمع هاي كشت و صنعت و دام باعث كاهش تعداد آنها گرديد.
وي با اشاره به عزم سازمان حفاظت محيط زيست براي انتقال گوزن زرد از آذربايجان غربي به خوزستان گفت: با توجه به اينكه ژن خالص در دز وجود دارد و بقيه گوزنهاي موجود از نسل همان 6 گوزني است كه از آلمان به ايران آورده شده و از نظر ژنتيكي ضعيف هستند، بهتر است يك گوزن نر از منطقه دز گرفته شود تا در آميزش با چند ماده، خون جديدي در گوزنها پديد آيد و از اين طريق نژاد خالص گوزن زرد تكثير شود.
مشكلات موجود
برسر راه حفظ حيات گوزن زرد
ضيايي درباره مشكلات موجود بر سر راه حفظ اين گونه نادر خاطرنشان كرد: گوزن هايي كه در جزيره اشك درياچه اروميه رها شده اند به دليل آنكه در منطقه طعمه گير و همچنين شكارچي متخلف نبود در زماني اندك رشد كردند و در حال حاضر جمعيت اين گونه متجاوز از 250 راس گزارش شده كه اين تعداد براي جزيره اشك بسيار زياد است، هر چند كه در اين جزيره يك چشمه آب وجود دارد و 2 منبع جديد آب نيز در اين منطقه ساخته ايم با اين همه منابع آبي و پوشش گياهي كافي براي تغذيه اين تعداد گوزن وجود ندارد. بر همين اساس سازمان تصميم گرفته است تعدادي از اين گوزنها را در مناطق ديگري از جمله ياسوج و كرخه رها كند. اما پيش از هر كاري ضروري است مناطق مورد نظر حصاركشي شود؛ ضمن آنكه بايد تمهيدات لازم براي مقابله با تهديدهاي ديگر فراهم آيد، بويژه آنكه در منطقه كرخه معادن متعدد شن وجود دارد كه به دليل برداشت پي درپي، درختان و پوشش گياهي را در معرض تخريب و نابودي قرار داده است. افزون بر اين، با احداث سد كرخه، به نظر مي رسد آب منطقه كاهش يافته، بنابراين بايد پيش از هر چيز موانع و تهديدها از سر راه برداشته شود تا اين انتقال و رهاسازي با موفقيت همراه باشد.
ضيايي مي گويد: از آنجايي كه منطقه دز در كنار چغازنبيل قرار گرفته، اين منطقه از قابليت مطلوبي براي اكوتوريسم برخوردار است؛ قابليتي كه با تدبير مي تواند در حفظ حيات وحش و گونه هاي گياهي و جنگلي منطقه كارساز باشد. بويژه آنكه جنگل هاي اين منطقه بازمانده جنگل هايي است كه با توجه به مستندات تاريخي، بسيار انبوه بوده است و از همه مهمتر اين منطقه زيستگاه شير آسيايي بوده است به طوري كه در قديم شير آسيايي در منطقه كرخه در دستجات 3 الي 5 تايي رويت شده است. از اين رو، انتظار مي رود با حصاركشي و ازدياد گوزن زرد در اين منطقه، شرايطي فراهم بشود كه بتوان شير آسيايي را نيز به اين منطقه باز گرداند.]]>
</TEXT>
</DOC>
<DOC>
<DOCID>HAM2-851012-081</DOCID>
<DOCNO>HAM2-851012-081</DOCNO>
<ORIGINALFILE>/1385/851012/news/_theatre.htm</ORIGINALFILE>
<ISSUE>سه شنبه 12 دي 1385 - سال چهاردهم - شماره4173 - Jan 2, 2007</ISSUE>
<DATE calender="Western">2007-01-02</DATE>
<DATE calender="Persian">1385/10/12</DATE>
<CAT xml:lang="fa">ادب و هنر.هنر.تئاتر</CAT>
<CAT xml:lang="en">Literature and Art.Art.Theater</CAT>
<TITLE>
<![CDATA[چشم انداز]]>
</TITLE>
<TEXT>
<IMAGE>/1385/851012/news/008727.jpg</IMAGE>
<![CDATA[
رئيس سازمان حفاظت محيط زيست، از تلاش اين سازمان براي انتقال گوزن زرد به زيستگاهش در دز و كرخه خبر داده و گفته است: با مساعدت استاندار خوزستان، تعدادي از اين گوزنها به خوزستان منتقل مي شود.
به گفته وي قرار است منطقه در نظر گرفته شده براي رها سازي اين گونه نادر حيات وحش، فنس كشي شود كه مناقصه آن در دست بررسي است.از سوي ديگر، مدير كل محيط زيست استان آذربايجان غربي اعلام كرده است به محض آماده شدن منطقه فنس كشي شده شماري از گوزنهاي زرد از آذربايجان به خوزستان منتقل خواهند شد.]]>
</TEXT>
</DOC>
<DOC>
<DOCID>HAM2-851012-082</DOCID>
<DOCNO>HAM2-851012-082</DOCNO>
<ORIGINALFILE>/1385/851012/news/_theatre.htm</ORIGINALFILE>
<ISSUE>سه شنبه 12 دي 1385 - سال چهاردهم - شماره4173 - Jan 2, 2007</ISSUE>
<DATE calender="Western">2007-01-02</DATE>
<DATE calender="Persian">1385/10/12</DATE>
<CAT xml:lang="fa">ادب و هنر.هنر.تئاتر</CAT>
<CAT xml:lang="en">Literature and Art.Art.Theater</CAT>
<TITLE>
<![CDATA[كشف يك گونه جديد از آهوسانان]]>
</TITLE>
<TEXT>
<IMAGE>/1385/851012/news/008730.jpg</IMAGE>
<![CDATA[
ايسنا: مديركل محيط زيست خراسان رضوي از كشف يك گونه جديد از خانواده آهوسانان در منطقه سرخس خبر داد.
سيد حسين آقاميري با بيان اين كه اين گونه جديد حيواني در مرز ايران و تركمنستان كشف شده است، افزود: احتمال بسيار كمي وجود دارد كه اين گونه در ساير مناطق استان و كشور وجود داشته باشد.
وي تصريح كرد: در گشت ها و كنترل هاي انجام شده در مناطق استحفاظي استان، با 3 رأس از آن ها مواجه شده ايم.
آقاميري خاطرنشان كرد: اين گونه آهوي جديد به لحاظ داشتن خطي در ناحيه كمر و فرم جثه با آهوهاي شناخته شده در دشت هايي مثل شيراحد و هلالي گناباد تفاوت دارد.
وي تعداد اين گونه جديد را در استان 3 تا 5 رأس عنوان كرد و افزود: اين گونه حيواني در محيط هاي دشتي زندگي مي كند، با شرايط محيطي كم آب به سرعت سازگار مي شود و وزن آن 35 تا 40 كيلوگرم است.
مديركل محيط زيست خراسان رضوي به اهميت بالاي كشف گونه هاي جديد اشاره كرد: احتمالاً به دليل كم بودن تعداد اين آهوها تاكنون متوجه وجود اين گونه نشده بوديم، اما براي اين كه شرايط مناسب تري براي زيست اين گونه فراهم شود، ضريب امنيتي و حفاظتي مناطق را افزايش خواهيم داد. وي در پايان گفت: بعد از معرفي و بررسي خصوصيات اين گونه در دانشگاه تهران آن را براي ثبت در مجامع بين المللي مرتبط با محيط وحش معرفي خواهيم كرد.]]>
</TEXT>
</DOC>
<DOC>
<DOCID>HAM2-851012-083</DOCID>
<DOCNO>HAM2-851012-083</DOCNO>
<ORIGINALFILE>/1385/851012/news/_theatre.htm</ORIGINALFILE>
<ISSUE>سه شنبه 12 دي 1385 - سال چهاردهم - شماره4173 - Jan 2, 2007</ISSUE>
<DATE calender="Western">2007-01-02</DATE>
<DATE calender="Persian">1385/10/12</DATE>
<CAT xml:lang="fa">ادب و هنر.هنر.تئاتر</CAT>
<CAT xml:lang="en">Literature and Art.Art.Theater</CAT>
<TITLE>
<![CDATA[كتاب سبز براي طبيعت گردان]]>
</TITLE>
<TEXT>
<![CDATA[ميراث آريا: باشگاه طبيعت گردان كميته ملي طبيعت گردي با راه اندازي تورهاي طبيعت گردي ويژه نخبگان، با عنوان قافله طبيعت، كتاب هايي را با عنوان كتاب سبز براي جمع آوري دستاوردهاي علمي و پژوهشي اين تورها منتشر خواهد كرد.
مديرعامل باشگاه طبيعت گردان با بيان اين مطلب گفت: انتشار هر يك از اين كتاب ها با شرايطي ويژه همراه است و شامل كتاب سبز هنرمندان، خبرنگاران، نويسندگان و مديران رسانه خواهد بود.]]>
</TEXT>
</DOC>
<DOC>
<DOCID>HAM2-851012-084</DOCID>
<DOCNO>HAM2-851012-084</DOCNO>
<ORIGINALFILE>/1385/851012/news/_theatre.htm</ORIGINALFILE>
<ISSUE>سه شنبه 12 دي 1385 - سال چهاردهم - شماره4173 - Jan 2, 2007</ISSUE>
<DATE calender="Western">2007-01-02</DATE>
<DATE calender="Persian">1385/10/12</DATE>
<CAT xml:lang="fa">ادب و هنر.هنر.تئاتر</CAT>
<CAT xml:lang="en">Literature and Art.Art.Theater</CAT>
<TITLE>
<![CDATA[نگاه دوم
نقدي بر فروش شكارمحمدحسين سدهي نيا]]>
</TITLE>
<TEXT>
<![CDATA[ضمن اظهار خوشوقتي از پاسخ سازمان محيط زيست مندرج در ستون بازتاب صفحه زادبوم مورخ 21/8/85 راجع به ممنوعيت شكار پرنده به بهانه آنفلوآنزاي مرغي كه در تاريخ 26/7/85 در همين صفحه چاپ شده بود لازم مي داند به اطلاع خوانندگان محترم برساند كه در جوابيه به نامه مورخ 1/6/84 سازمان دامپزشكي كشور در خصوص شيوع بيماري آنفلوآنزاي پرندگان در شمال درياي خزر و كشورهاي روسيه و قزاقستان اشاره شده، در صورتي  كه سال گذشته سازمان پروانه شكار پرنده به  استثناي پرندگان آبزي را صادر كرده است.
جا دارد از دقت نظر و دلسوزي براي جلوگيري از شيوع بيماري به صورت اپيدمي و فراگير سپاسگزاري شود و ان شاءالله در ساير امور هم همين رويه تسري داشته باشد، ولي نكته مهم ديگري كه قابل اشاره است ديدگاه هاي سازمان در امر شكار و شكارگري است كه سركار خانم دكتر فاطمه واعظ جوادي، در رسانه هاي گروهي اعلام كرد كه ما با شكار كردن مخالف نيستيم ولي بايستي با تكثير نسبت به افزايش حيات وحش اقدام كرده و از سرريز آن شكار صورت گيرد، از آن جايي كه دستيابي بشريت به فناوري و روش هاي علمي جديد در دهه هاي اخير موجب شده كه كليه مسائل و امور از منظري ديگر مورد بازبيني و بازنگري قرار گيرد؛ همان طوري كه مرحوم سهراب سپهري سروده چشم ها را بايد شست، جور ديگر بايد ديد حفظ ميراث طبيعي و گونه هاي گياهي و جانوري كه براي بقاي بشريت و نسل هاي آينده ديني است كه بر عهده مسئولان ذي ربط كه هيچ گاه در مقابل تاريخ نمي توانند از آن شانه خالي كنند، حال كه با توسعه شهرنشيني و به كارگيري ماشين و آلودگي هوا، انسان نه تنها محيط مناسب زندگي خود را روز به روز بيشتر به خطر مي اندازد بلكه با تجاوز به زيستگاه وحوش موجب شده امكانات زيست محيطي جانوران وحشي كه زيبايي و طراوت را براي ما به ارمغان مي آورند و زينت بخش دشت ها و كوه ها هستند با تهديد و خطر بيشتري مواجه شوند.
براي اين كه ما در آينده شاهد سرنوشت شوم نابودي گونه هاي نادر جانوري به دست بشر نبوده و تأسف بخوريم كه چرا بايستي نمونه هاي تاكسيدرمي شده آنها را در موزه ها مشاهده كنيم بايد تا دير نشده سازمان در سياست هاي گذشته خودش حداقل در زمينه شكار از طريق تكثير بازنگري كرده و روش هاي سنتي را به روش هاي صنعتي و علمي تغيير دهد و براي تكثير و داشتن شكارگاه هاي خصوصي با شرايط سهلي كه براي سرمايه گذاران و علاقه مندان بخش خصوصي جاذبه داشته باشد به دور از نظر كاسبكارانه اي كه متأسفانه گريبانگير بخش دولتي شده مجوز صادر كند. فروش شكار به خارجيان صرفاً براي كسب درآمد ارزي راه  چاره نيست چون همه ساله ميلياردها دلار از فروش نفت به خزانه واريز مي شود ولي اگر در پي كسب درآمد از محل توريست باشيم كه امري شايسته و زيبنده است بايستي بسترهاي مناسبي براي جلب جهانگردان و طبيعت گردان از جمله شكارچيان آماده كنيم تا بتوانيم از تمام منابع و مواهب طبيعي كشور كه در دنيا بي نظير است به نحو شايسته و با درآمدي نسبتاً بالا بهره مند شويم. باز هم لازم مي داند يادآور شود ممنوعيت، محدوديت، گران كردن، تهديد و ارعاب و بگير و ببند راهكارهاي سازنده اي نبوده كما اين كه تا حال جواب نداده بلكه همكاري و همدلي سازمان با شكارچيان در حل مشكل و به كارگيري روش هاي مدرن همانند ساير كشورهاي پيشرفته مي تواند گونه هاي نادر را از انقراض نجات داده و با ازدياد تكثير حيوانات قابل شكار رضايت خاطر شكارچيان را نيز فراهم كرده تا از تخلف و درگيري هم اثري باقي نماند.]]>
</TEXT>
</DOC>
<DOC>
<DOCID>HAM2-851012-085</DOCID>
<DOCNO>HAM2-851012-085</DOCNO>
<ORIGINALFILE>/1385/851012/news/_vrzsh.htm</ORIGINALFILE>
<ISSUE>سه شنبه 12 دي 1385 - سال چهاردهم - شماره4173 - Jan 2, 2007</ISSUE>
<DATE calender="Western">2007-01-02</DATE>
<DATE calender="Persian">1385/10/12</DATE>
<CAT xml:lang="fa">ورزش</CAT>
<CAT xml:lang="en">Sport</CAT>
<TITLE>
<![CDATA[همشهري ورزشي از امروز در سراسر كشور]]>
</TITLE>
<TEXT>
<![CDATA[همشهري ورزشي كه بيش از 4 ماه از تولدش در شهرستانها مي گذرد، از اين پس در تهران هم منتشر مي شود.
همشهري ورزشي مانند 104 شماره قبلي خود به صورت خبري و تحليلي رويدادهاي ورزش ايران و جهان را پوشش خواهد داد. از امروز، تمام خوانندگان همشهري در سراسر كشور مي توانند رويدادهاي ورزشي را در قالب ضميمه 4 صفحه اي رايگان همشهري ورزشي مطالعه كنند.]]>
</TEXT>
</DOC>
<DOC>
<DOCID>HAM2-851012-086</DOCID>
<DOCNO>HAM2-851012-086</DOCNO>
<ORIGINALFILE>/1385/851012/news/_vrzsh.htm</ORIGINALFILE>
<ISSUE>سه شنبه 12 دي 1385 - سال چهاردهم - شماره4173 - Jan 2, 2007</ISSUE>
<DATE calender="Western">2007-01-02</DATE>
<DATE calender="Persian">1385/10/12</DATE>
<CAT xml:lang="fa">ورزش</CAT>
<CAT xml:lang="en">Sport</CAT>
<TITLE>
<![CDATA[ورزش در دقيقه 90]]>
</TITLE>
<TEXT>
<![CDATA[مقداد نجف نژاد:
موضوع بركناري صمد مرفاوي صحت ندارد
همشهري ورزشي- مديرعامل باشگاه استقلال تهران گفت: به هيچ عنوان موضوع بركناري عبدالصمد مرفاوي صحت ندارد و وي با قدرت به كار خود در استقلال ادامه مي ژدهد. مقداد نجف نژاد اظهار داشت: پس از باخت استقلال مقابل سايپا شايعاتي در خصوص تغيير و تحول در كادر فني استقلال و بركناري مرفاوي مطرح شد كه بايد بگويم مديريت باشگاه به فكر تغيير و تحولات نيست و سرمربي تيم همچنان مسئوليت فني استقلال را بر عهده دارد.
وي افزود: در بازي با سايپا مربيان و بازيكنان استقلال حداكثر تلاش خود را انجام دادند تا پيروز شويم، اما شرايط به شكلي پيش رفت كه در نهايت مغلوب سايپا شديم.
گفتني است در تمرين بعدازظهر ديروز استقلال، محمود فكري غايب بود. استقلال در هفته پانزدهم ليگ برتر مقابل پاس تهران قرار خواهد گرفت.
ليورپول3- بولتون صفر
حضور 10 دقيقه اي تيموريان در تركيب بولتون
]]>
<IMAGE>/1385/851012/news/008667.jpg</IMAGE>
<![CDATA[
همشهري ورزشي - ليورپول در نخستين بازي سال جديد ميلادي با سه گل در آنفيلد به پيروزي رسيد. در اين بازي بولتون با همراهي هافبك ايراني اش آندرانيك تيموريان ميهمان سرخهاي آنفيلد بود كه سه بار دروازه اش را به روي پتركروچ(دقيقه 61)، استيون جرارد(63)و درك كويت(83)باز شده ديد. تيموريان پس از مدتها ديروز عصر براي بولتون بازي كرد. او از دقيقه 81 جايگزين
كوين نولان شد.]]>
</TEXT>
</DOC>
<DOC>
<DOCID>HAM2-851012-087</DOCID>
<DOCNO>HAM2-851012-087</DOCNO>
<ORIGINALFILE>/1385/851012/world/_asib.htm</ORIGINALFILE>
<ISSUE>سه شنبه 12 دي 1385</ISSUE>
<DATE calender="Western">2007-01-02</DATE>
<DATE calender="Persian">1385/10/12</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[حج؛ تمرين رفتار با امام (ع)است]]>
</TITLE>
<TEXT>
<IMAGE>/1385/851012/world/008526.jpg</IMAGE>
<![CDATA[
سخن زيباي مرحوم دكتر علي شريعتي را همواره در حج در گوش داشتم كه تجسم اسلام در قالب كلمات،  قرآن؛ و در قالب يك انسان، علي(ع)؛ و در قالب حركات، حج است. آنها كه لبيك گفته اند و صهباي حج نوشيده اند و طواف كعبه دل كرده اند و بر گرد خانه اي كه محاذات بيت المعمور و ضراح و عرش در آسمانهاست گشته اند و درك عرفات و مشعر و مني كرده اند و قرباني كرده اند و از يوم ترويه تا عرفه و ايام تشريق را به اشراق نور الهي سپري كرده اند شايد بارها از خود پرسيده اند روح اين اعمال چيست؟  جسم اين اعمال زيبا و خواستني است و انسان را غرق لذت و بهجت مي كند و شيريني آن هرگز از كام جان بيرون نمي رود اما روح آن چه؟  آنچه تقديم مي شود بيانات عارفي دلسوخته معرفت جو و معارف گستر و اهل تجسس در زمانه ماست كه دلها را به سوي ظهور آماده مي كند و در درون همه معارف اسلام امام را محور امور مي بيند و چه زيبا؟  اسلامي كه در علي(ع)و حج و قرآن مجسم شده است. آري اگر خداوند فرمود و آتاكم من كل ماسألتموه در حج كه رفتاري آخرالزماني است همگان مطلوب خويش را كه منجي همه عالم(و نه تنها عالم بشريت)است فرامي خوانند؛  چرا كه هرچه بخواهيم به ما داده شده است و حج نماد اين اتي در برابر آن سؤال است و خواندن و تأمل در اين بيانات به اذن الله ابوابي از معارف زلال قرآني و اسلامي بر خوانندگان خواهد گشود.
دكتر محمدهادي مؤذن
كل حج، تمرين رفتار با امام(ع)است. در احاديث هم داريم كه قالت فاطمه(س)قال رسول الله(صل الله عليه و آله و سلم)مثل الإمام مثل الكعبه او مثل علي(عليه السلام)مَثل امام(ع)مَثل خانه كعبه است، مردم در مناسك حج بايد ياد بگيرند كه چه جور بايد با امام رفتار كنند، وقتي كه مي روند و خانه كعبه را طواف مي كنند ياد بگيرند چه جور دور امام بگردند، دور امام چرخيدن يك جور كنايه است، يعني مدام حواس انسان معطوف به امام(ع)باشد، هفت بار دور خانه كعبه مي چرخند سعي كنند حواسشان جمع باشد، كسي كه مكه مي رود به قصد خانه كعبه باشد، كسي دنيا مي آيد به قصد امام(ع)بايد به دنيا بيايد. بقيه چيزهايي كه در مكه هست، حاشيه بر اصل است؛ اگر مُحرم در يكي از مساجدي كه در مكه هست وقتي مي خواهد داخل برود به قصد خانه كعبه بروند، هر قسمت از ماجرا را كه شما نگاه كنيد تمرين است براي يكي از رفتارهاي با امام(ع).
ـ حج اكبر: ظهور امام زمان(عج) ؛ در سوره توبه آيه3 داريم ـ سوره توبه با بسم الله شروع نمي شود ـ وَ أَذانُ مِنَ اللّهِ وَ رَسُولِهِ إِلَ النّاسِ يوْمَ الْحَجِّ اْلأَكْبَرِ أَنَّ اللّهَ بَري ءُ مِنَ الْمُشْرِكينَ وَ رَسُولُهُ، ما يك حج داريم، يك حج اكبر داريم، حج معمولي آن حجي است كه هر سال مي روند، در حديثي از قول امام صادق(ع)هست كه حج اكبر ظهور امام زمان(عج)است، در حج معمولي مردم بايد تمرين كنند تا در حج اكبر بدانند با خانه كعبه اصلي يعني امام(ع)چگونه بايد رفتار كنند. حج اصلي همان برنامه ظهور است.
ـ ابراهيم(ع)جزو صالحين بود و دنبال ظهور و ياد گرفتن رفتار در قبال امام(ع)؛ اين حجي كه الآن مردم مي روند تمرين رفتار در زمان ظهور است، اين تمرين نمادين كه از زمان پدر ما آدم(ع)آغاز شده و با پدر ملت اسلام ابراهيم(ع)قوام يافته و با پيامبر اعظم اسلام(ص)به كمال رسيده، تمرين چيست؟ ابراهيم(ع)جزو صالحين بود، طالب اين نبود كه بگويد: خدايا، يك خانه ساختم، به من ياد بده چگونه دور خانه بچرخم و رفتارهاي خاصي را انجام دهم! ايشان خانه كعبه را بنا كرد، ايشان دنبال ظهور امام زمان(ع)بود. ايشان جزو صالحين بود. رفتاري كه به اسم مناسك حج از خدا درخواست مي كند و مي فرمايد: رَبَّنا وَ اجْعَلْنا مُسْلِمَينِ لَكَ وَ مِنْ ذُرّيتِنا أُمَّةً مُسْلِمَهً لَكَ وَ أَرِنا مَناسِكَنا وَ تُبْ عَلَينا إِنَّكَ أَنْتَ التَّوّابُ الرَّحيمُ، منظورشان اين بود كه خدايا، به من رفتار در قبال امام زمان را ياد بده كه در قبال امام زمان مي خواهم چه كار كنم؟ بعد خداوند يك سري رفتارهايي را به ايشان ياد مي دهند.
ـ آخرالزمان تصويري واقعي براي عرفات، مشعر و مني؛ چرا خدا اين قدر براي حج ارزش قائل شده، چرا همه مردم اگر مستطيع باشند برايشان يك بار در همه عمر واجب است كه حج بروند و حج برگزار كنند؟ همه بايد يك رفتار انجام دهند، چرا اين خيل مردم بايد در سه بيابانِ به دنبال هم، يك بيابان به نام عرفات، مشعر و بعد مني جمع شوند، چرا سه مرحله بايد جلو بروند؟ چرا در نهايت در مني بايد به نمادهايي از شيطان سنگ بزنند؟ شما وقتي كه اين موضوع را دنبال مي كنيد، تنها تصوير واقعي كه مي توانيد برايش پيدا كنيد آخرالزمان است؛ چند ميليون حاجي، قيافه ها فرق مي كند، اما لباس ها همه يكي است، همه شان بايد يكرنگ باشند، همه بايد لباس هاي خودشان را دربياورند، به لباس جديدي بايد آراسته شوند. اول در عرفات مناجات مي كنند، در عرفات بايد تزكيه شوند شبي را در مشعر مي گذرانند و صبح از آن عبور مي كنند تا به سرزمين مني وارد شوند، در مني اولين كاري كه انجام مي دهند بايد بروند به نماد شيطان سنگ بزنند، بايد رمي جمره كنند و روز دوم و سوم هم كه در منا هستند آن روز ها هم بايد بروند سنگ بزنند، هر روز بايد بروند به هر سه نماد شيطان(جمرات)سنگ بزنند. اين رفتار كاملاً حاكي از رفتاري آخرالزماني است، يعني مصداق عيني آن را شما در آخرالزمان مي يابيد، مردم از اين وضعيت زندگي معمولي كه دارند هر كسي در هر شغلي هست، هر كسي در هر كسوتي هست، هر كسي در هر نوع خانواده اي دارد زندگي مي كند، هر كسي زندگي براي خودش درست كرده، يكي در تكنولوژي غرق است، يكي در آموزش و پرورش مشغول است، هر كسي در يك كاري مشغول است، همه بايد از آن حالت دربيايند، همه بايد حركت كنند، يك لباس بايد داشته باشند، يعني لباس سربازي امام زمان، لباس براي امام زمان، همه دست براي دعا بلند مي كنند كه خدايا پس امام زمان كي مي آيد؟ آن هم در عرفات و جالب است در عرفات تشريف مي بريد نمي دانيد كه عموم فريادها براي امام زمان است، خدايا پس امام زمان كجاست؟ عمده دعاها در رابطه با امام زمان است، بعد عبور مي كنند مي روند به سرزمين مني كه مي رسند، جالب است از مشعر بايد بيايند پشت مشعر، تا نيمه شب در مشعر بايد جمع شوند، تا آفتاب طلوع كرد حركت مي كنند، به منا مي روند. اولين كاري كه در منا انجام مي دهند اين است كه بايد به نماد شيطان سنگ بزنند، كي؟ وقتي كه خورشيد طلوع كرد، يعني طلوع فجر، اسم ماجراي ظهور يوم الله است، وقتي كه يوم الله طلوع كرد حركت مي كنند مي روند و شيعيان اولين كسي را كه نابودش مي كنند ابليس است، يعني به جاي سنگ شيطان خود شيطان را پيدايش مي كنند و سنگ مي زدند.
ـ علت عظيم شمرده شدن حج(از باب تفكر صالحين)؛ چرا حج اين قدر عظيم شمرده شده، چرا خدا اين قدر دعوت كرده؟ يك حديث در اول حيات القلوب هست، هر پيغمبري مأمور بوده است كه خودش با امام زمان آشنا شود و قومش را نيز آشنا كند، خودش به سمت امام زمان حركت كند، قومش را نيز به آن سمت حركت دهد. ابراهيم(ع)چه كار كرد، چه طور قومش را آشنا كرد و چه طور به سمت امام زمان حركت داد؟ مي گوييم در همين مناسك حج و اين موضوع را باقي گذاشت، هر پيغمبري آمد گفت كه اين مناسك حج را بگيريد و دنبال كنيد؛ حضرت رسول الله(ص)كه تشريف آوردند فرمودند همين مناسك را دنبال مي كنيم، چرا؟ اين مناسك حج همان حديث است كه مردم را دعوت به امام زمان كنند. بله اين خيلي مهم است، مدخل ورود به بحث اگر تفكر صالحين باشد جالب است، انسان با تفكر صالحين آشنا شود، خواست كاري كند اينها را مطرح كند كه يك چنين چيزي هست، تمام اين پيغمبران يا جزو صالحين بودند و يا دوست داشتند مي گفتند كه خدايا ما را جزو صالحين قرار بده، همه پيغمبران دنبال امام زمان بودند، مأمور بودند كه مردم را به امام زمان دعوت كنند، خب عملاً چگونه انجام دادند؟ شما در زندگي تمام پيغمبران به يك نماد مي رسيد و آن مناسك حج است، همه شان دنبال مناسك حج بودند، در حديث داريم كه همه دنبال امام زمان بودند؛ از جنبه ديگر شما پيدا مي كنيد كه همه دنبال مناسك حج بودند، در صورتي كه حديث داريم كه حج الاكبر همان ظهور امام زمان(عج)است. اينها را كنار همديگر بگذاريد نتيجه مي گيريد كه حج بايد در راستاي همان دعوت به امام زمان و رفتار در قبال امام زمان باشد. چه طور ميسر است، آيا امكان دارد؟ از اين منظر كه به حج نگاه كنيم و آن را تفسير كنيم، در اين صورت چيزهايي از مناسك باز مي شود كه واقعاً تعجب مي كنيد.
ـ سنگ عملي به شيطان بزنيم، نه سنگ نمادين؛ براي چه خدا اين همه راه همه را مي برد كه سنگ بزنند؟ مگر سنگ  زدن به شيطان چه قدر اهميت دارد؟ مي بينيد خدا خودش بزرگ شمرده اين همه آدم را از اقصي نقاط جهان اين جا آورده تا به نماد شيطان سنگ بزنند، براي چه؟ چون هنگامي كه سنگ مي زنيد تازه بحث شروع مي شود كه برويم سنگ عملي هم بزنيم، نه اين كه فقط سنگ نمادين بزنيم. مبارزه عملي با شيطان درس اين حركت است. شيطان در دوران ظهور نابود مي شود تا بشر به حيات واقعي و آرماني خود دست يابد.
حج نمادي از ظهور
حج نمادي از ظهور است. در قالب موضوع حج به ما ياد مي دهند كه چگونه با امام زمان رفتار كنيم. رفتارهاي مختلف را به ما نشان مي دهند؛ ظواهر اعمال حج از احرام تا طواف و سعي و وقوف و رمي جمرات و قرباني را شنيده ايد. آن چيزي كه اهميت دارد روح اين صحنه هاست. كل ماجرا نمادي از ظهور است. شما نگاه كنيد درباره قبله آيه قرآن هست كه چهره هايتان را به سمت قبله قرار دهيد. درباره امام زمان هم همين را داريم كه به هر طرف كه چهره تان را قرار دهيد، به هر طرف كه رو مي كنيد، امام زمان را آن سمت مي بينيد، فَأَينَما تُوَلُّوا فَثَمَّ وَجْهُ اللّهِ، به هر طرف كه رو كنيد امام زمان را مي بينيد. خانه كعبه كه قبله است نمادي از فَأَينَما تُوَلُّوا فَثَمَّ وَجْهُ اللّهِ است.
ـ در قبال آخرالزمان اول بايد با مناجات و درخواست ارتقاء شروع كرد؛ خب در قبال امام زمان بايد چه كار كرد؟ دارند به ما ياد مي دهند. آقا! از خانه و زندگي ات دربيا، مال هر محلي در هر كشوري، هر جايي هستي دست از زندگي ات بكش، دست از موقعيت اجتماعي و مالي و خانوادگي و پست و مقام و زن و بچه و اموال دست از همه چيزت بكش، برو آنجا. به آن حوالي كه رسيدي لباست را هم عوض كن، يك لباس سفيد بپوش، نه لباس معمول؛ يك لباس غيرمعمول، يك لباس غيرمعمول با رفتاري غيرمعمول، چون رفتارهاي غيرمعمول نشان از آخرالزمان است. در فضايي كه با فضاي زندگي معمولي بسيار تفاوت دارد، انسان خود اين فضا را تجسم كند خيلي روي آدم اثر مي گذارد. شما آنجا كه مي رسي قبل از اين كه مراسم حج شروع شود مدام مي رويد كنار خانه خدا در مسجدالحرام، انسان مدام نگاه مي كند، ماجرا چيست؟ چرا به ما امر شده از زندگيمان دست بكشيم و به اينجا بياييم، به اين سمت با خدا صحبت كنيم. قبله نماد وجه الله است. خدا مي خواهد چه چيزي به ما ياد دهد. مدام انسان مي نشيند، مناجات مي كند، اخت مي شود تا مراسم شروع مي شود. وقتي كه افراد را در صحراي عرفات مي برند، مي گويند از اينجا يعني از صحراي عرفات شروع كن، خب بايد چه كار كنيم؟ اينجا مناجات كنيد. آنجا با خدا صحبت كنيد. آنجا يك كوهي هست به نام جبل الرحمه، وسط يك ميدانگاهي است براي چه؟
ـ همه چيز در حج نماد است؛ كعبه نماد امام زمان(عج)، كوه جبل الرحمه نماد رحمت، آن سنگها(جمرات)نماد ابليس؛ خب در عرفات مي بينيد اين كوه سنگي بزرگ كه آن وسط هست و پر از جمعيت هم مي شود به آن مي گويند جبل الرحمه، چرا؟ يكي مي گويد آدم(ع)بر فراز اين تپه پايين آمدند، يكي مي گويد علتش آن است، با اينها كاري نداريم. كل حج نمادي از ظهور است. پس اين جبل الرحمه يعني كوه رحمت، اين هم در ماجراي ظهور به كار مي آيد. جالب است، امام حسين(ع)مناجات معروف شان را ـ دعاي عرفه ـ را جلوي آن كوه خواندند. خود مراسم حج هم از صحراي عرفات شروع مي شود، اول شما در آن فضا مي آيي، شروع مي كني مناجات كردن، انسان اين نتيجه را مي گيرد كه چه جالب است، انسان در قبال آخرالزمان اول بايد با مناجات، با درخواست، با تزكيه، با درخواست توبه، با طلب مغفرت، با دعا و درخواست ارتقاء شروع كند. جالب است كه در آن صحراي عرفات صداها بلند مي شود، همه دارند دعاي فرج مي خوانند، همه دارند براي ظهور دعا مي كنند در حالي كه نمي دانند چرا دارند اين كار را مي كنند. يك گره عجيبي به امام زمان(عج)دارد، اين را ان شاءالله مي بينيد، چرا آن جبل الرحمه در عرفات؟ يعني ابتدا خدا مي خواهد بفرمايد كه ماجرا با رحمت شروع مي شود، نگران نباشيد. كوه رحمت در آن بيابان قرار داده شده، در آن بيابان مسطح وسطش يك كوه هست به نام جبل الرحمه، يعني اگر هيچ چيز نباشد يك كوه رحمت خدا برايتان مي فرستد در آخرالزمان نگران نباشيد.
ـ در طلوع ظهور امام زمان بايد به سمت شيطان حمله كرد؛ تا غروب آنجا مردم دعا مي كنند ضمن اين كه مُحرم شدند و لباسشان را عوض كردند، همه تابع آن صحنه ها هستند، بعد از محرم شدن كه اعمالي انجام مي دهند مي آيند آنجا در صحراي عرفات. بعد مي آيند در مشعر، مي گويند تا طلوع صبح شروع شد حركت كنيد برويد به سمت مني براي اين كه با ابليس دربيافتيد. چه قدر جالب است، در طلوع ظهور امام زمان(عج)بايد به سمت شيطان حمله كرد. اولين كاري كه خيل عظيم، آن دو سه ميليون نفر، كه آنجا مي آيند انجام مي دهند، دنبال اين هستند كه بروند زودتر به نماد ابليس سنگ بزنند. جالب است، همه چيز آنجا نماد است. حالا كعبه نماد امام زمان است، آن سنگ هم نماد ابليس است. اين نمادبودن جالب است، خود آنها في نفسه چيزي نيست، آنها همه شان نماد است. بعد از اين كه انسان سنگ مي زند،
ـ شيعه دنبال باطني پشت اين ظاهر است؛ حجرالاسود ابتدا حجرالابيض بوده، به تدريج شده حجرالاسود. اول سفيد بوده، مشركين و ملحدين كه به آن دست كشيدند به تدريج سياه شده.
برخي به كم قانع مي شوند و مي گويند همين است و جز اين چيز ديگر نيست. شيعه مي گويد: نه، اينها نيست، پشت اين ظاهر يك باطني وجود دارد؛ هرچه مي گردد آن باطن را پيدا نمي  كند، به آن ظاهر هم راضي نيست، به آن ظاهر قانع نمي شود و از طرفي نمي تواند گم شده اش را پيدا كند. يك چنين ماجرايي آنجا هست. از هر منظري كه نگاه كنيد باز احساس مي كنيد كه كم داريد. از منظر زيارت نگاه كنيد در دلتان مي گويي آخر يعني چه، آدم كه بخواهد بلند شود بيايد اينجا، در خانه خدا، دور كعبه بگردد و مدام بخواهد چه كسي را زيارت كند، خدا را؟! خدا كه زيارتگاه نمي خواهد. بگويند برويم زيارت خانه خدا. شيعه مي گويد برويم يا نرويم چه فرقي مي كند اگر بگوييم كه ما مي خواهيم برويم آنجا قبله را ببينيم، قبله ديدن ندارد. اگر بگوييم مي خواهيم برويم با خدا بيعت كنيم. بيعت با خدا مراسم نمي خواهد. اگر بگوييم مي خواهيم يك سري از وظايف ديني انجام دهيم؛ خب اگر بخواهيم واقعيت را ببينيم براي خودمان خاصيت دارد. آدم احساس مي كند براي اين كار توجيه ندارد مگر آن كه حقيقتي و سري وراي اين ظواهر نهفته باشد.
ابراهيم(ع)درخواست مي كند خدايا يك مناسكي براي من قرار بده كه من اينجا در خانه تو با آن مناسك رفتار كنم. شيعيان با مناسك و با آن اعمال نماديني كه به عنوان حج هست نمي توانند ارتباط برقرار كنند، چون با آن اعمال نمي توانند ارتباط برقرار كنند و نمي فهمند يعني چه، چون اگر بخواهند سطحي نگر باشند نمي فهمند همه اش همين است، به سرعت هم ارتباط برقرار مي كنند. شيعيان نمي توانند با آن مناسك ارتباط برقرار كنند، براي همين چيزي كه از قديم ياد گرفتند يعني مناجات، توسل، ارتباط روحي با اهل بيت(ع)برقرار كردن، دلدادگي، دل را روانه كردن، همان چيزهاي قبلي شان را آنجا انجام مي دهند، چيزهايي كه در هيئت ها، مساجد، چيزهايي كه از قبل آموزش ديدند حالا آنجا چون از شهر و ديار خودشان و از كسب و كار فارغ هستند و تمام فكر آنجا هست راحت تر دل را و فكر را روانه مي كنند. در اين جنبه بله موفق هستند، شايد بشود گفت به اندازه دو سه سال تهران بودنشان آنجا بهره مي برند از اين توسلات و دل روانه كردن ها و اينها، اما اسمش بهره مندي از مناسك نيست. البته خداوند متعال به ايشان عطا مي كند، موضوع اين نيست كه اينها چون مناسك نفهميدند پس مثلاً حاجي نشدند و يا اجرشان ضايع شد! همين كه ارتباط روحي برقرار مي كنند خدا بسيار به اينها محبت مي كند. عرض بنده اين است كه به چه ديدي نگاه كنيم كه مناسك برايمان معنا پيدا كند؛ در دور خانه خدا شما نگاه كنيد مردم طواف مي كنند چون نمي فهمند اين طواف يعني چه همانجا هم مي روند در حال و هواي توسل و مناجات، در حال و هواي طواف نيستند، فكرشان در طواف نيست، فكرشان در مناجات است. ما دعوت نشديم به يك سري رفتارهاي بي خودي. مسلماً اينها معنا دارد. حجّي كه اين قدر مهم شمرده شده مسلماً معنايش هم مهم و عظيم است. خداوند كه مي فرمايد دنبال لهو و لعب نباشيد مسلماً خودش لهو و لعب براي مردم قرار نمي دهد. خداوند كه دنبال تبيين آيات است، خداوندي كه دعوت به تعقل و تفكر مي كند مسلماً كار غير عاقلانه انجام نمي دهد. پس در اين مناسك حج خاصيتي هست؛ رمزش چيست؟ از چه رمزي انسان استفاده كند؟
ـ به حج از منظر نماد ظهور بودن نگاه كنيم؛ از يك منظر نگاه كنيم مناسك حج معناي عظيمي پيدا مي كند و آن اين كه مناسك حج نمادي از آخرالزمان است. اين را حديث هم داريم ذيل آيه سوم سوره توبه، وَ أَذانُ مِنَ اللّهِ وَ رَسُولِهِ إِلَ النّاسِ يوْمَ الْحَجِّ اْلأَكْبَرِ أَنَّ اللّهَ بَري ءُ مِنَ الْمُشْرِكينَ وَ رَسُولُهُ. ما يك حج داريم يك حج اكبر داريم. حج اكبر چيست؟ برخي  ما با اين آيه خيلي راحت برخورد مي كنند، مي گويند حج هر چهار سال يك بار حج اكبر گفته مي شود، مثل اين كه ما مي گوييم هر چهار سال يك بار يك سالش كبيسه است، به جاي 365 روز 366 روز است، آنها با اين آيه هم خيلي راحت رفتار مي كنند، مي گويند: بله هر چهار سال يكبار حج، حج اكبر است اگر امسال نرسيديم بياييم سالي كه حج اكبر است خودمان را حتماً برسانيم. حالا اهل بيت(ع)مي فرمايند حج اكبر قيام امام زمان(عج)است. اگر حج اكبر قيام امام زمان باشد حج اصغر چيست؟ يك ربطي بايد با اين داشته باشد، يك ربطي بايد با قيام داشته باشد. اگر از منظر نماد ظهور بودن ما به حج نگاه كنيم فكر مي كنم كه حج معنا پيدا مي كند و هر چيزي در جاي خودش قرار مي گيرد. علت ها را آدم مي فهمد.
ـ اول از ظاهر دنيا و از ماديات دربياييد(و محرم شدن)؛ مي گويند كه آقا از شهر و ديارتان دربياييد، همه تان در يك سرزمين به نام مكه جمع شويد، خب اين نمادي از آخرالزمان است. مي گويند كه آقا از هر شهر و دياري كه هستيد بياييد به سمت مكاني كه امام زمان(عج)هست. مي گويند آقا بايد محرم شويد؛ براي چه محرم شدن؟ لباس هايي كه خودتان براي خودتان درست كرديد و جورواجور و رنگارنگ است و نماد قوميت و مليت تان است، نماد موقعيت شغلي و چه و چه هست اينها را دربياوريد. همه تان يك لباس شويد. دو تا پارچه كه ندوخته باشيد. سفيد باشد، يكي را دور كمرتان ببنديد، يكي را روي دوشتان بياندازيد، يعني از ظاهر دنيا و از ماديات دربياييد. در آن زمان ظهور دنيا تمام مي شود. آنجا به ما ياد مي دهند از دنيايتان دربياييد و با اين موضوع وارد ماجراي جديدي مي شويم.
متن كامل اين نوشتار را در همشهري آنلاين بخوانيد.
www.hamshahrionline.ir]]>
</TEXT>
</DOC>
<DOC>
<DOCID>HAM2-851012-088</DOCID>
<DOCNO>HAM2-851012-088</DOCNO>
<ORIGINALFILE>/1385/851012/world/_asib.htm</ORIGINALFILE>
<ISSUE>سه شنبه 12 دي 1385</ISSUE>
<DATE calender="Western">2007-01-02</DATE>
<DATE calender="Persian">1385/10/12</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[جدول اعداد(سودوكو)254]]>
</TITLE>
<TEXT>
<IMAGE>/1385/851012/world/008547.jpg</IMAGE>
<![CDATA[
اعداد 1 تا 9 را در هر يك از سطرها و ستون ها و مربع هاي كوچك 3 در 3 طوري قرار دهيد كه فقط يك بار تكرار شود. پاسخ جدول را فردا در روزنامه ملاحظه خواهيد كرد.]]>
</TEXT>
</DOC>
<DOC>
<DOCID>HAM2-851012-089</DOCID>
<DOCNO>HAM2-851012-089</DOCNO>
<ORIGINALFILE>/1385/851012/world/_asib.htm</ORIGINALFILE>
<ISSUE>سه شنبه 12 دي 1385</ISSUE>
<DATE calender="Western">2007-01-02</DATE>
<DATE calender="Persian">1385/10/12</DATE>
<CAT xml:lang="fa">اجتماعی</CAT>
<CAT xml:lang="en">Social</CAT>
<TITLE>
<![CDATA[زنان معلول؛ تبعيض و پندارهاي كليشه اي]]>
</TITLE>
<TEXT>
<IMAGE>/1385/851012/world/008529.jpg</IMAGE>
<![CDATA[
شهناز عباس نيا
زماني كه افراد معلول با افراد غيرمعلول مقايسه مي شوند، از حقوقي برابر با آنان برخوردار نيستند، زنان معلول تحت تاثير كليشه هاي رايج درباره معلوليت، در قياس با زنان غيرمعلول به ديده تحقير نگريسته مي شوند و آنگاه كه زنان معلول با مردان معلول مقايسه مي شوند، باز هم تحت تاثير تبعيضات جنسيتي از شرايطي نابرابر رنج مي كشند.
***
كليشه هاي تبعيض جنسيتي در زندگي زنان معلول بسيار تاثيرگذار بوده و آنان معلوليت را با ماهيتي متفاوت از مردان تجربه مي كنند. نگرش ها و كليشه هاي اجتماعي در خصوص افراد معلول در جامعه، داراي ماهيت بسيار پيچيده اي است؛ نگاه مردم به آنان همواره با آميزه اي از ترس و دشمني همراه است. از آن جايي كه سلامتي جسماني به عنوان عاملي مثبت در جامعه تلقي مي شود لذا هنوز مردم نسبت به افراد معلول داراي نگرشي ترحم آميز بوده و خواهان دوري از آنان هستند. افراد معلول اغلب نيازمنداني وابسته به نظر مي رسند كه در مراودات اجتماعي روزمره قادر به فعاليت هاي بارآور و ثمربخش در زندگي اقتصادي خود نمي باشند.
در مجموع تلقيات پيچيده نسبت به افراد معلول؛ منجر به جداسازي و انفكاك آنان از نقش فعالشان به عنوان يك كنش گر اجتماعي مي شود. آنان در سطوح مختلف اجتماعي و از سوي افراد غيرمعلول همواره در معرض انگ خوردن بوده و معمولاً برچسب هايي نظير: غيرفعال، ضعيف النفس، وابسته، بي كفايت، كم هوش و... به آنان زده مي شود. تحقيقات مربوط به برچسب زدن به معلولين نيز مانند تحقيقات در زمينه كليشه هاي اجتماعي مربوط به آنان، نسبت به تفاوت هاي جنسيتي بي تفاوت بوده است. در چارچوب تصورات كليشه اي در مورد ايفاي نقش ها و تقسيم وظايف ميان دو جنس، زنان به عنوان افرادي غيرفعال، كم ارزش و احساساتي به شمار مي آيند، در حالي كه از مردان انتظار مي رود كه افرادي فعال، جسور و مفيد باشند.
كليشه هاي تبعيض جنسيتي نه تنها در مورد زنان معلول بلكه در مورد زنان غيرمعلول نيز اعمال مي شود و زنان به دليل آسيب پذيري، ضعف و وابستگي از سوي گروه مردان سلطه گر كنار گذاشته مي شوند. نتيجه اين تعارضات منجر به نوعي تفوق در معلوليت هاي مردانه است كه مي كوشد مردان معلول را افراد موفقي توصيف كند كه شجاعانه عليه آسيب پذيري و ضعف هايشان مي جنگند، اما در مورد زنان معلول، كليشه هاي مرسوم مربوط به معلوليت همراه با كليشه هاي جنسيتي منجر به انزواي اجتماعي و فرهنگي آنان مي گردد. به راستي چه عواملي باعث مي شود كه علي رغم وجود گروه عظيمي از زنان معلول در جوامع،  آنان به انزوا كشيده شوند؟ براي بررسي و بحث در مورد معلوليت اشاره به تعريف سازمان بهداشت جهاني(1993)در خصوص معلوليت به شناخت بيشتر اين موضوع كمك مي كند.
زنان معلول جسمي به طور ذاتي فاقد توانايي در انجام امور شخصي، فاميلي و يا مسئوليت هاي اجتماعي هستند. به عبارت دقيق تر اين موضوع حاصل كنش متقابل مابين محدوديت هاي جسماني با عوامل محدود كننده اجتماعي، محيطي و فرهنگي است. در واقع اين محدوديت هاي محيطي، تبعيضات و تعصبات اجتماعي است كه معلوليت را ايجاد مي كند.
برخي از زنان معلول نقل مي كنند كه جامعه با زناني كه از صندلي چرخدار استفاده مي كنند بيشتر از زناني كه از بريس استفاده مي كنند احساس راحتي مي كنند چرا كه تصورات كليشه اي در خصوص اين كه آنان موجوداتي وابسته و نيازمند هستند، براي آنها كاملاً جا افتاده است. به هر حال صندلي چرخدار مي تواند مانعي در راه برقراري ارتباط باشد، چرا كه باعث مي شود قد استفاده كنندگان كوتاه تر به نظر آمده و موجب مي شود مردمي كه ايستاده اند به راحتي بتوانند فرد معلول را ناديده بگيرند. بسياري از معابر فيزيكي از جمله طراحي هاي غلط و ناقص در معابر و وسايل حمل ونقل عمومي نتيجه تبعيضاتي است كه عليه افراد معلول در جوامع وجود داشته و دسترسي آنها را به فرصت هاي مناسب و برحقشان محدود مي كند.
بسياري از زنان معلول گرايش بيشتري نسبت به ساير زنان بر ماندن در كنار والدين و زندگي در خانواده دارند. اين موضوع مي تواند برنامه مثبتي باشد، زيرا آنها را از تجربه هاي تلخ دنياي بيروني محافظت مي كند، آنان نقل مي كنند كه اغلب با مادرانشان داراي پيوندهاي قوي عاطفي هستند اما در بعضي موارد نيز دچار درگيري و تضادهاي شديد با آنان هستند.
اين نوع ارتباطات و وابستگي هاي شديد آنان را در چرخه اي انداخته كه اغلب به عنوان افرادي ضعيف كه محتاج به راهنمايي و مساعدت از سوي والدين، خويشاوندان و يا دوستان هستند، نگريسته مي شوند و احساس مي كنند كه فرصت هاي آنان براي داشتن يك زندگي مستقل و توأم با شادابي در جامعه محدود شده است. اين موضوع مي تواند تا حدودي باعث كودك انگاري زنان معلول شود زيرا با آنان به گونه اي رفتار مي شود كه گويي كودكاني ضعيف هستند و همواره نياز به كمك وراهنمايي والدين و يا ديگر افراد دارند. زنان معلول نقل مي كنند كه ما نه تنها به واسطه اين كودك انگاري در زندگي خصوصي و به وسيله افراد فاميل مورد تعرض قرار مي گيريم بلكه اين اتفاق در مؤسسات پزشكي، مراكز بهداشتي، مدارس و ساير مكان هاي عمومي نيز برايمان پيش مي آيد. زندگي با معلوليت يك تلاش پيچيده براي داشتن يك رابطه نسبتاً پايدار است. بستگان، دوستان،  غريبه ها،  همكاران و همه افراد فاميل بايد بتوانند با مفهوم ناتواني و معلوليت رابطه برقرار كنند.
زماني كه افراد معلول و افراد غيرمعلول مي خواهند با يكديگر ارتباط برقرار  كنند هر دو از اينكه چگونه بايد با پديده معلوليت كنار بيايند و يا چگونه با يك فرد معلول و كاملاً وابسته دوستي برقرار كنند، دچار اضطراب مي شوند، در واقع هر دو گروه به خاطر نقش هايي كه بايد در اين ارتباط بپذيرند دچار نوعي ترس مي شوند.
در مصاحبه هايي كه با تعدادي از زنان معلول در مورد چگونگي دوستي هايشان و تاثير معلوليت در اين دوستي ها انجام گرفت، آنان به موضوعات ذيل اشاره كرده اند:
همانطور كه داشتن يك نوع معلوليت در ايجاد دوستي تاثير مي گذارد، بالطبع معلوليت هاي بارزتر مي تواند برقراري روابط دوستانه را دشوارتر نمايد، كه بطور قطع اين موضوع به برخي مفاهيم غلطي كه در خصوص معلوليت زنان وجود دارد، مربوط مي شود و اينكه برخي افراد دچار اين ترس مي شوند كه مبادا معلوليت يك بيماري مسري باشد.
زنان معلول مسئول آموزش مفهوم معلوليت به دوستان غيرمعلول خود هستند و زنان غيرمعلول مسئول آموزش اين مفاهيم به ديگر زنان و در واقع به مثابه يك ميانجي بين دوستان معلول خود و بقيه جامعه عمل مي كنند، دوستي بين اينان در نهايت مي تواند به يك تغيير نگرش اجتماعي منجر گردد، به خصوص وقتي كه زنان و دوستان غيرمعلول در جايگاه نمايندگان دوستان معلول خود و مسائل آنها در جامعه قرار مي گيرند و به آنان كمك مي كنند تا توانايي ها و كارايي هايشان را بطور كامل در جامعه بروز دهند.
در واقع اين ساختارهاي محيطي و اجتماعي سازمان يافته هستند كه زنان داراي نقص هاي فيزيكي را در كليه جنبه هاي زندگي اعم از: پذيرش اجتماعي، رابطه دوستانه، آموزش، اشتغال، ثبات اقتصادي، روابط عاطفي، مسائل جنسي، مشاركت و نقش هاي همسري و مادري ناتوان نشان مي دهند. اين موضوع باعث مي شود كه آنها حتي در زندگي عادي خودشان هم نتوانند جايگاهي داشته باشند. در واقع زنان معلول در برابر عدم حضور اجتماعي شان تسليم شده اند، آنها نسبت به ساير افراد كمتر در انظار عمومي ظاهر مي شوند، حتي وقتي كه نقص جسماني آنها چندان بارز نيست باز هم ترجيح مي دهند دور از ديد افرادي باشند كه همواره از آنان دوري مي كنند. چرا كه آنان به عنوان يك گروه اقليت نه تنها هميشه ناديده گرفته شده بلكه از سوي اكثريت مردم تحقير مي شوند.
بخشي از اين ناديده گرفته شدن و عدم حضور اجتماعي به اين واقعيت برمي گردد، كه اين زنان از وضع مخاطره آميز دوگانه اي رنج مي برند، آنان همواره با دو ديدگاه منفي نسبت به موقعيت اجتماعي شان زندگي كرده اند: زن بودن و معلول بودن. در صورتي كه مردان معلول حداقل مقام و منزلت مردانه خود را دارند و براي زنان غيرمعلول نيز ايفاي نقش هاي سنتي زنانه امكانپذير است. هر چند زندگي خانوادگي، داشتن همسر و فرزند براي زنان معلول نيز مانند ساير زنان بخشي از موجوديت آنها به شمار مي رود و براي حفظ سلامتي جسمي و روانيشان اهميت دارد. زماني كه آنان اين نياز خود را مطرح مي نمايند، جامعه از اينكه اين زنان چنين حقي را براي خود قائل هستند شگفت زده مي شود. در صورتي كه مردان معلول در اين ميان شانس بيشتري نسبت به زنان معلول براي ازدواج دارند.
ازدواج كردن براي زنان معلول با توجه به الگوهاي اجتماعي‎/ فرهنگي و ذهنيتي كه از نظر جسمي براي زنان وجود دارد مشكل تر از مردان معلول مي باشد. زني كه به خاطر معلوليتش مجرد باقي مي ماند از نقش سنتي و جايگاه اجتماعي خود به عنوان يك همسر و مادر محروم مي گردد. هنگامي كه اين محروميت همراه با عدم كوچك ترين استقلال مالي باشد وي تبديل به موجودي مي شود كه فاقد هر گونه ارزشي در خانواده و جامعه مي باشد. اگر كسي بعد از مادر شدن معلوليت پيدا كند و يا بعد از معلول شدن داراي فرزند شود، اين طرز تلقي وجود دارد كه وي نمي تواند از فرزند يا فرزندانش مراقبت و نگهداري نمايد. در چنين مواردي چون حق مادر بودن از زن معلول سلب مي شود وي اعتماد به نفس خود را از دست مي دهد و نمي تواند در زندگي از نظر رواني احساس رضايت نمايد.
اشتغال از ديگر موضوعاتي است كه زنان معلول در آن محدود و يا از آن محروم مي گردند زيرا كليشه هاي اجتماعي آنان را نسبت به ساير زنان كم قابليت تر(ناتوان تر)به شمار مي آورد. زنان در اشتغال بطور كلي با تبعيض روبه رو هستند و براي زناني كه معلوليت دارند اين تبعيض خيلي بيشتر است. در شرايطي كه بيكاري زياد است، امكان اشتغال به بسياري از كارها به شدت محدود مي باشد. تخمين زده مي شود كه 65 تا 70 درصد از زنان معلول بيكارند. زنان معلول حتي زماني كه به عنوان يك نيروي كار مطرح مي شوند باز هم در جوامع خود با كليشه هاي مربوط به معلوليت در ارتباط با شغلشان مواجه شده و با افراد غيرمعلول مقايسه مي شوند.
تعريف ناتواني اغلب به انجام وظايف و نقش هاي فرد در يك كار درآمدزا بستگي دارد، در صورتي كه اين تعريف شاخص ناقصي در ارتباط با زنان معلول است، چرا كه مسئوليت انجام كارهاي خانگي كه كار بدون مزد هستند، ناديده گرفته مي شود.
در مورد زنان معلول هنوز اين تلقي وجود دارد كه آنان به عنوان افرادي ناتوان قادر به انجام وظايف يك بزرگسال چه به عنوان مزدبگير و چه زن خانه دار نمي باشند. تاثير اين وضعيت و نتيجه حاصل از اين موقعيت اقتصادي براي زنان معلول با توجه به هزينه هاي گزاف درمان هاي پزشكي و ساير هزينه هاي روزانه آنان مي تواند بسيار زيانبار باشد.
تصورات كليشه اي در خصوص زنان معلول، به عنوان افرادي فاقد ميل جنسي گاه بدين شكل اظهارعلاقه اي به ازدواج ندارند كه اين تصوراشتباه است. ًهر چند با تاكيد به اعلاميه ها و اسناد بين المللي داخلي و خارجي،  رسيدگي به وضعيت معلوليت غيرقابل انكار مي باشند ولي در اين ميان زنان معلول به لحاظ شرايط خاص نيازمند توجه بيشتري مي باشند كه توجه به موارد ذيل مي تواند تا حدودي راهگشاي مسائل مربوط به آنان باشد:
* اجرايي شدن حقوق جامع معلولين كه در مجلس ششم به تصويب نمايندگان محترم رسيده است.
* توجه به آموزش كلاسيك دختران معلول با گسترش آموزش فراگير در كشور، در قالب آموزش اجباري(همانند ساير كودكان)
* لزوم بررسي و ايجاد راهكارهايي در خصوص آموزش هاي حرفه اي با تنوع بيشتر براي دختران و زنان معلول با در نظر گرفتن نوع معلوليت آنها
* حمايت از اشتغال زنان معلول در سطوح شهري و روستايي با تضمين خريد و بازاريابي براي اشتغالات خانگي بخصوص در مناطق روستايي.
* لزوم تحقيق و بررسي در خصوص تغيير نگرش جامعه نسبت به توانمنديهاي زنان معلول و رفع ديدگاههاي منفي جامعه در خصوص انجام وظايف زنانگي آنان از جمله همسري، مادري و... از طريق رسانه هاي عمومي
* بررسي و تحقيق در خصوص مسائل و مشكلات عاطفي و جنسي زنان معلول از طريق برنامه هاي پژوهشي و آموزشي
بررسي و تحقيق در خصوص ايجاد و گسترش تشكل هاي زنان معلول در شهرها و روستاها با هدف توانمندسازي و مشاركت بيشتر آنان در سطح جامعه
* تاكيد بر حفظ و حراست از حقوق زنان معلول با تصويب قوانين تكميلي
* تلاش در جهت تدوين قوانين حمايتي از زنان معلول و زنان معلول سرپرست خانوار
* تلاش در جهت تدوين قوانين بيمه اي مكمل با توجه به نيازهاي گسترده درماني در زنان معلول جسمي.]]>
</TEXT>
</DOC>
<DOC>
<DOCID>HAM2-851012-090</DOCID>
<DOCNO>HAM2-851012-090</DOCNO>
<ORIGINALFILE>/1385/851012/world/_econw.htm</ORIGINALFILE>
<ISSUE>سه شنبه 12 دي 1385</ISSUE>
<DATE calender="Western">2007-01-02</DATE>
<DATE calender="Persian">1385/10/12</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[گفت و گو با دكتر احمد توكلي درباره راهكارهاي خصوصي سازي
خصوصي سازي با دو هدف]]>
</TITLE>
<TEXT>
<IMAGE>/1385/851012/world/008544.jpg</IMAGE>
<![CDATA[
عكس: مسعود خامسي پور
عليرضا سلطاني
دكتر احمد توكلي، رئيس مركز پژوهش هاي مجلس شوراي اسلامي و عضو كميسيون ويژه اصل 44 مجلس است كه همواره مواضع وي درباره موضوعات اقتصادي از اهميتي فراتر از يك نماينده مجلس برخوردار بوده است. با وي درباره راهكارهاي خصوصي سازي در كشور و راهكارهاي عملي پيش بيني شده در اين باره در سياست هاي كلي اصل 44 گفت وگو كرده ايم. وي در اين گفت وگو بار ديگر بر پيگيري همزمان توسعه و كارآيي اقتصادي و عدالت اجتماعي تأكيد مي كند و معتقد است عملياتي شدن رويكرد توسعه توامان كارآيي اقتصادي و عدالت اجتماعي در مجموع سياست هاي اصل 44 ديده شده است.
*به نظر مي رسد كه جنابعالي سكوت معناداري نسبت به سياست هاي اصل 44 و بخصوص از زمان ابلاغ بند ج سياست ها داشته ايد. اين سكوت نشانه چيست؟
- من سكوت نكردم. پس از ابلاغ سياست ها به سرعت يك كار نسبتاً علمي انجام دادم و گزارشي نيز در كميسيون ويژه اصل 44 مجلس ارائه كردم و نگاه هاي موجود درباره اصل 44 را مقايسه كردم. يك نگاه، نگاه جاري كشور است كه در سال هاي گذشته پيدا شد و بايد عوض شود و آن بر اين اساس استوار است كه مايملك بنگاه هاي دولتي به منظور كسب درآمد در بودجه به مردم واگذار شود. نگاه ديگر، نگاه رايج بين المللي و مورد حمايت صندوق بين المللي پول و اقتصاد نئوكلاسيك است و آن، خصوصي سازي به معناي واگذاري و انتقال مالكيت بنگاه هاي دولتي با هدف افزايش كارآيي اقتصادي بنگاه و دولت است. اين نگاه دوم تعقيب كارآيي اقتصادي را اصل قرار داده و به آثار توزيع درآمدي واگذاري ها بي تفاوت است و حتي در يك نگاه كلي تر به استناد تئوري كوزونت و منحني  u وارونه، تشديد نابرابري در مرحله اول اصلاحات را نه تنها برنمي تابد بلكه آن را خوب نيز مي داند چون معتقد است، باعث مي شود ثروتمندان از ثمرات رشد بيشتر بهره مند شوند و پس انداز ملي و منبع سرمايه گذاري بالا  رود و موتور رشد اقتصادي سرعت  گيرد. اين نگاه، معطوف به كارآيي است، اما به توزيع درآمدي نتايج آن توجهي ندارد.
* به هر حال افزايش كارآيي در اين نگاه وجود دارد و از اين لحاظ مطلوب است.
- البته طرفداران اين ايده چنين عقيده اي دارند و دسته اي از آنها مدعي هستند كه چون تعقيب سياست هاي افزايش كارآيي و توزيع درآمدي با هم بده بستان(trade-off)دارند در نتيجه اگر به دنبال افزايش كارآيي هستيم، بايد موقتاً نسبت به توزيع درآمد حساسيت زيادي نشان ندهيم. اين نظر گرچه از جنبه تئوريك در كشور ما گسترده شده و از آن دفاع مي شد، اما در عمل همان نگاه اول اجرا شد؛ و كارخانه هاي دولتي به منظور كسب درآمد به فروش رسيد و در بودجه خرج شد. پس در اين نگاه اگر دولت انحصارگر است،  با انتقال مالكيت، فقط انحصارگر تغيير مي كند و چون به كارآيي بنگاه پس از واگذاري توجهي ندارد در نتيجه بسياري از بنگاه ها تجزيه مي شوند و كارگران اخراج يا بازخريد مي شوند و خريداران، بنگاه ها را تغيير كاربري مي دهند و با فروش زمين و دارايي هاي بنگاه ده ها برابر خريد، سود كسب مي كنند. اين شيوه، براي بودجه هم ضرر بلندمدت دارد، چون درآمد حاصله از واگذاري ها بلندمدت نيست، درآمد توسط دولت خرج مي شود و تعهدات براي دولت ايجاد مي كند. از نگاه صندوق بين المللي پول، در خصوصي سازي بايد به دنبال افزايش كارآيي نيز بود و خصوصي سازي صرفاً تغيير مالكيت نيست و مجموعه اي از اقدامات است كه ضمن آن مالكيت هم واگذار مي شود و محيط رقابتي تر شده، فضاي كسب و كار بهبود يافته و در نتيجه كارآيي بنگاه هاي واگذار شده افزايش مي يابد و چون دولت نيز به كارهاي مختص خود مي پردازد، كارايي اش افزايش مي يابد.
* آيا در اين زمينه رويكرد سومي نيز متصور هست؟
- بله رويكرد سوم كه ما از آن دفاع مي كنيم و به آن معتقديم اين است كه خصوصي سازي فرآيندي است كه بايد در كشور ما و كشورهاي مشابه كشور ما با دو هدف صورت پذيرد، يك هدف افزايش كارآيي و ديگر هدف، افزايش و تعميم عدالت اجتماعي است. يكي از بهترين شيوه هاي اين خصوصي سازي اين است كه سعي كنيم در فرآيند خصوصي سازي مردم را به سرمايه داران كوچك تبديل كنيم و با توزيع بهتر دارايي ها توزيع بهتر درآمدها را پايدار كنيم. چون بر اساس يكي از تحقيقات انجام شده در صندوق بين المللي پول تقريباً در 93 كشور جهان اين نتيجه حاصل شده كه توزيع بهتر دارايي ها منجر به نرخ رشد بالاتر و پايدارتر مي شود. از جنبه هاي نظري نيز چون توزيع بهتر درآمد موجب خوش بيني طبقات اجتماعي نسبت به يكديگر مي شود، سرمايه اجتماعي بالاتر مي رود و سرمايه  اجتماعي كه بالاتر باشد، نرخ هاي رشد پايدارتر و بالاتر خواهد بود. همين طور وقتي طبقات پايين جامعه از بهداشت و تغذيه بهتر برخوردار شوند توان و كارآيي نيروي كار افزايش مي يابد و نرخ رشد اقتصادي بالاتر مي رود. دلايل ديگري نيز وجود دارد كه برخلاف ادعاي بده بستان ميان سياست هاي توزيع درآمدي و سياست هاي كارآيي اقتصادي نشان مي دهند كه اين دو مي توانند توامان رشد كنند و مطالعه اي كه آقايان نيلي و روانبخش انجام داده اند نشان مي دهد فرمول كوزونتس در ايران صدق نمي كند و ايران مي تواند دو هدف افزايش كارآيي و عدالت اجتماعي را با هم تعقيب كند. اساساً در اجراي خصوصي سازي در ايران ما بايد هر دو هدف را با هم تعقيب كنيم تا هم عقايد اسلامي و قانون اساسي را اجرا كرده  باشيم و هم منافع بلندمدت اقتصاد ملي و عدالت اجتماعي را تأمين كنيم.
*انتقادي كه به اين ديدگاه سوم وجود دارد اين است كه عملياتي شدن و تحقق اهداف آن خصوصاً در كشورهايي مثل ايران نيازمند زمان طولاني است. با توجه به اينكه مردم براي مدت هاي طولاني نگاهشان به دولت است، انگيزه و تواني براي سرمايه گذاري هاي كوچك ندارند. آيا اين انتقاد را مي پذيريد؟
- شما فكر مي كنيد اگر اين هدف(توسعه توامان كارآيي اقتصادي و عدالت اجتماعي)را نداشته باشيم، واگذار كردن 150 ميليارد دلار بنگاه دولتي كشورمان در بورسي كه كل سهام در جريان آن 47 ميليارد دلار است، مدت زمان كمي طول مي كشد؟ بي گمان اجراي شيوه هاي اول و دوم نيز زمان بر است و ما براي كل خصوصي سازي نياز به زمان داريم. اولاً ما براي افزايش كارآيي نيز نيازمند زمان هستيم، بنابراين نبايد طول كشيدن امر تحقق عدالت اجتماعي بهانه اي شود براي اينكه از آن غفلت كنيم. ديگر اينكه اگر قرار است كار اقتصادي بزرگي صورت پذيرد، كه نتيجه اش از قبل پيش بيني مي شود كه افزايش بي عدالتي است، اجراي آن چه حسني دارد؟ چرا بايد ما به افزايش توليد ملي حساس باشيم و آن را در اولويت قرار دهيم اما به چگونگي توزيع اين درآمد در سطح جامعه حساس نباشيم؟ اگر قرار باشد كه رشد بالا باشد اما ثمرات رشد، نامتوازن و ناعادلانه و تشديد كننده شكاف طبقاتي باشد چرا بايد ترقي تلقي شود؟ ما رشدي مي خواهيم كه كل جامعه، البته طبعاً نه به يك نسبت، از آن بهره مند شوند، امواج رشد اقتصادي بايد همه قايق ها را به پيش براند و نه اينكه بعضي قايق ها بمانند و برخي با سرعت دور شوند و به هدف خود نزديك شوند.
]]>
<IMAGE>/1385/851012/world/008532.jpg</IMAGE>
<![CDATA[
* راجع به رويكرد سوم بحث ديگري نيز وجود دارد كه شايد با هم ارتباط داشته باشد و آن توزيع فقر است و برخي معتقدند اين رويكرد ممكن است نه تنها رشد اقتصادي مطلوب را به دست نياورد بلكه به توزيع فقر نيز منجر شود.
- اين حرف ممكن است در شرايطي درست باشد، اما بستگي دارد به اينكه شما چگونه عدالت را تعريف كنيد. تاكيد بيش از اندازه به كارآيي اقتصادي و بي اعتنايي به عدالت منجر به كاهش سرمايه اجتماعي و شكاف اجتماعي مي شود و اين شرايط ممكن است مردم را به بازگشت به سطح قبل نيز مجبور كند؛ همانطور كه افراطي گري يلتسين در روسيه منجر به اين شد كه پوتين آمد و بخشي از بنگاه هاي خصوصي  شده را دوباره ملي كرد. علت آن است كه جامعه در برابر سياست جديد مقاومت مي كند و حاضر نيست آنچه را كه به آن عادت كرده از دست بدهد بويژه زماني كه اين اقدامات وضع اكثريت مردم را بدتر كند. حال آنكه حق مردم آن است كه وضعشان بهتر شود. لذا بنده اعتقاد دارم كه تاكيد به كارآيي صرف و بي اعتنايي به كارآيي اجتماعي غير از آنكه معارض عقايد اسلامي و قانون اساسي ماست، غيرواقع بينانه  هم هست چون خصوصي سازي را ناموفق خواهد كرد. نمونه چنين كاري در كشور ما هم رخ داد و چون خصوصي سازي در سال هاي اوليه پس از جنگ به صورتي انجام گرفت كه احساس شد بي عدالتي در حال افزايش است، مكرراً در مسير آن موانع واقع بينانه ايجاد شد و اجتماع مقاومت مي كرد و دولت ها نيز مي ترسيدند و اگر يادتان باشد اين تعبير شايع شد كه اين كار به نفع بخش خصوصي نيست، بلكه به نفع بخش خاص است. همين فكر كه اين اقدام به نفع همه مردم منجر نمي شود در عمل به مقاومت منجر شد و دولت ها نيز به انفعال گراييدند. از آن طرف، تأكيد غيرمتناسب بر عدالت اجتماعي و بي اعتنايي به كارآيي قطعاً موجب توزيع فقر مي شود چون نرخ رشد پايين مي آيد. اگر بنگاه ها به طور نامتناسبي واگذار شوند كه مديريت آنها مختل شود، سوددهي نخواهند داشت و سهامداران فقير و مدعي دولت خواهند شد. بنابراين، سؤالي كه شما پرسيديد از جنبه علمي و تئوري قابل دفاع نيست، اما از جنبه عملي ممكن است رخ دهد و بنده معتقدم كه هر دو هدف بايد به طور متناسب پيش روي ما باشد و ما براي هر دو برنامه ريزي كنيم و اگر يكي را بگيريم و ديگري را رها سازيم هماني را هم كه گرفتيم از دست خواهيم داد.
* آيا عملياتي شدن رويكرد سوم و توسعه توامان كارآيي اقتصادي و عدالت اجتماعي در مجموع سياست هاي اصل 44 ديده شده است؟
- من مدعي ام كه اين سياست ها از تجربيات گذشته به خوبي استفاده كرده و خصوصي سازي را كاملاً دوهدفي تبيين كرده است. شما اگر به متن سياست هاي ابلاغي توجه كنيد به دو نكته بسيار مهم برمي خوريد:  يكي اين است كه رهبر معظم انقلاب در بند الف سياست ها، براي افزايش مشاركت مردم و كاهش مالكيت دولت، بنگاه هايي را كه اسمشان در صدر اصل 44 نيامده بود، مشمول خصوصي سازي قرار دادند و فرمودند كه قدم اول اين است كه هر فعاليتي كه بر اساس قانون اساسي وظيفه دولت، اجراي آن نيست، بايد به بخش خصوصي واگذار شود. ثانياً فرمودند كه از اين به بعد بدون اجازه مجلس، دولت حق ندارد هيچ فعاليتي در هيچ يك از آن بنگاه ها انجام دهد. پس بخش بزرگي از مالكيت هاي دولت در معرض تملك مردم در مي آيد و چون اكثر اين بنگاه ها ابعاد كوچك تري هم دارند، واگذاري راحت تر هم صورت مي گيرد. گرچه متأسفانه از خرداد 84 تا تير 85 تقريباً هيچ اقدامي در اين خصوص انجام نشد. نكته ديگري كه در بند الف بود، اين است كه براي قدم اول، اين سياست ابلاغ شد كه دولت در زمينه هايي كه در انحصارش بود براي خودش رقيب بپذيرد و مردم در حوزه هاي خارج از اصل 44 شروع به فعاليت كنند و با دولت رقابت كنند و به اين طريق اين عادت در بخش خصوصي ايجاد شود كه با دولت رقابت كند.
در بند ب تاكيد بر تجديد ساختار بخش تعاوني بر اساس تعاريفي كه به طور تاريخي از تعاوني داريم و تعاريف جديدي كه با اين ابلاغيه زمينه اش فراهم شده  است و باز هدف، توسعه مالكيت بين افراد بيشتري از ملت است. پس در بند الف هدف ، كارآيي بود؛ چرا كه براساس تجارب قابل دفاع، بنگاه داري در بخش خصوصي كارآتر از دولتي است وقتي كه ما شروع مي كنيم بنگاه ها را با هدف افزايش كارآيي واگذار مي كنيم، رقابتي تر كردن محيط موجب افزايش كارآيي هم بخش خصوصي و هم بخش دولتي مي شود. در بند ب تعميم مالكيت به وسيله تقويت تعاوني ها كه مصداقي از گسترش عدالت اجتماعي است، هدف بود. در ابلاغيه بند ج اين امر با صراحت بيشتري آشكار است و عبارات آن تماماً به افزايش كارآيي براي خلق ثروت ملي معطوف است. در همين سياست هاي ابلاغي عباراتي معطوف به توسعه عدالت اجتماعي وجود دارد و تقريباً هم وزن با آنها عباراتي معطوف به افزايش كارآيي وجود دارد. هدف و روش براي تحقق عدالت اجتماعي نيز هم وزن تحقق كارآيي مورد توجه مقام معظم رهبري بوده و اين حاصل نتيجه تجارب كشور خودمان و ديگر كشورها و مطالعات نظري انجام شده در اين زمينه است و من معتقدم كه سياست هاي ابلاغي هم ناظر بر ديدگاه سوم است.
* با توجه به گسترده بودن دو هدف فقرزدايي و گسترش عدالت اجتماعي، اين برداشت وجود دارد كه براي تحقق توامان هر دو بايد باز هم نقش دولت را گسترده در نظر گرفت و بايد نهادي همچون دولت براي تحقق عدالت وجود داشته باشد. بنابراين تا مدت ها نقش دولت برجسته مي ماند و دخالت هاي دولت در فعاليت  هاي اقتصادي كاسته نخواهد شد.
- در متن اشكال شما، مقدس بودن كارآيي نهفته است. حسن كارآيي آشكار است، زيرا اگر افزايش ثروت ملي نباشد، چون جمعيت ملت رشد دارد به يك نوع فقر مبتلا مي شويم پس در اينكه ثروت را بايد افزايش دهيم هيچ ترديدي وجود ندارد. اما اگر سؤال كنيم ثمرات رشد به چه كساني مي رسد، دسته اي معتقدند در فرآيند توسعه عده اي به ناچار در زير چرخ هاي توسعه له مي شوند كه اينها طرفداران نظام سرمايه داري هستند. دسته اي از اقتصاددان ها چه در داخل و خارج كه من افتخار مي كنم جزو اين دسته هستم، معتقدند كه اين ره كه تو مي روي به تركستان است و انتهاي صرف توسعه كارآيي، تنش هاي اجتماعي است. اساساً اقتصاد براي بهره مندي اجتماع كار مي كند و چه دليلي وجود دارد كه نرخ  رشد بالاي اقتصادي به همه سود نرساند و موجب سركوب اكثريت باشد. عدالت گمشده همه جوامع است و بي گمان منظور ما از عدالت، تساوي نيست. البته همانطور كه تاكيد كردم اگر به كارآيي بي توجه باشيم حتماً به فقر مبتلا مي شويم. اما آنهايي كه معتقدند تاكيد بر عدالت اجتماعي موجب كاهش كارآيي مي شود طرفداران همان فرمول بده بستان ميان كارآيي و عدالت هستند كه ما به دلايل علمي و تجربه آن را قبول نداريم. ما معتقديم كه به جاي اينكه به مردم ماهي بدهيم، بايد به آنها  تور ماهيگيري و مهارت ماهيگيري بدهيم. چون ديدگاه ديگري نيز در اقتصاد نئوكلاسيك وجود دارد كه بر مبناي دادن اعانه است و مي گويد: شما اجازه بده نرخ  هاي رشد بالا رود و عده اي پولدار شوند، آنگاه از آنها ماليات بگير و به فقرا بده. اين ديدگاه به جاي عبارت مقدس مستضعف كه بار ايدئولوژيك انساني دارد(عده اي كه ضعيف نگاه داشته شده اند)عبارت منفعل آسيب پذير(عده اي كه آسيب مي پذيرند)را از ادبيات نئوكلاسيك قرض كرده اند. اين نگاه به طور كلي محكوم نيست و در اسلام داريم كه كارگر بودن كراهت دارد و بهتر است سعي كنيم خويش فرما و سپس كارفرما شويم. گرچه كارگر بودن نيز غلط نيست ولي در اسلام كارآفريني تشويق شده و اين جهت گيري به جامعه داده شده كه سعي كن از كارگري دربيايي. پس دولتي كه از مالكيت فراوان و سنگين از كار خود بازمانده است بايد طوري مالكيت را منتقل كند كه تعداد بيشتري از ملت مالك شوند به طوري كه افراد بيشتري از جامعه علاوه بر اينكه از كار خود درآمد كسب مي كنند از دارايي خود نيز درآمد كسب كنند چون اين يك واقعيت تاريخي است كه صاحبان دارايي همواره سهم بيشتري از درآمد ملي را كسب مي كنند تا صاحبان نيروي كار. پس اگر صاحبان دارايي را افزايش دهيم تا افراد علاوه بر اينكه از دستمزدشان درآمد كسب مي كنند از دارايي شان نيز درآمد كسب كنند، در نتيجه اختلاف طبقاتي كمتر مي شود، سرمايه دار بودن ممدوح مي شود و نگاه تحقيرآميز به كارگر بودن و نگاه منفي به ثروتمندان كاهش مي يابد و همه منافع مشترك پيدا مي كنند و روابط انساني طرفيني ميان نيروي كار و صاحبان سرمايه افزايش مي يابد و دلسوزي نسبت به توليد افزايش مي يابد و نهايتاً رشد اقتصادي گسترش مي يابد.]]>
</TEXT>
</DOC>
<DOC>
<DOCID>HAM2-851012-091</DOCID>
<DOCNO>HAM2-851012-091</DOCNO>
<ORIGINALFILE>/1385/851012/world/_econw.htm</ORIGINALFILE>
<ISSUE>سه شنبه 12 دي 1385</ISSUE>
<DATE calender="Western">2007-01-02</DATE>
<DATE calender="Persian">1385/10/12</DATE>
<CAT xml:lang="fa">اقتصاد</CAT>
<CAT xml:lang="en">Economy</CAT>
<TITLE>
<![CDATA[نگاه امروز
اعتماد به بخش خصوصي]]>
</TITLE>
<TEXT>
<![CDATA[محمد علي توحيد
خصوصي سازي در اقتصاد جهان بيش از سي سال سابقه دارد و امروزه كاهش نقش دولت در اقتصاد و خصوصي سازي يك رويكرد عام در ديدگاه هاي اقتصاددانان است.
با اين وجود، هنوز در برخي كشورها در زمينه سياستهاي اجرايي خصوصي سازي اختلاف نظر وجود دارد. عدم توجه به تجربه سي ساله كشورهاي جهان در خصوصي سازي موجب شده تا اين اختلاف ها بيشتر شده و تاخير در اجراي اين سياست ها رشد و توسعه اقتصادي كشورهاي در حال توسعه را به تاخير اندازد.
در ايران به رغم توجه به سياستهاي خصوصي سازي از برنامه دوم توسعه متاسفانه اختلاف در نحوه اجراي سياستها ادامه داشته است و اين اختلاف ها به تاخير در اجراي اين سياستها و ناموفق شدن اهداف برنامه هاي پنج ساله در كشور منجر شده است. ابلاغ سياستهاي كلي اصل 44 قانون اساسي در سال جاري اين اميد را براي رفع اختلاف ها براي خصوصي سازي افزايش داد ولي به رغم روشن بودن اين سياستها هنوز برخي ترديد ها و اختلافها در نحوه حركت به سوي اقتصادي كه موتور محرك آن بخش خصوصي و سرمايه هاي وابسته به اين بخش است ابراز مي شود. دو اصل اساسي در رويكرد به خصوصي سازي كه اهميت و نقش مالكيت در اين بخش است به درستي مورد توجه قرار نمي گيرد. بايد اختيار و مالكيت دارايي هاي دولتي به دست صاحبان سرمايه باشد تا اين افراد براي افزايش ثروت در كشور بكوشند.
اين تحول مديريتي كليد اصلي و انگيزه رشد بهره وري در اقتصاد است. در عين حال تا زماني كه اندوخته و ذخيره مالي قابل توجهي در بخش خصوصي شكل نگيرد نيز نمي توان به حضور و نقش جدي بخش خصوصي در اقتصاد اميد بست. بايد بخش خصوصي از توانايي مالي كافي براي اعمال اراده خود براي پيشبرد افكارش برخوردار باشد و تا رسيدن به شرايطي مطلوب كه بخش خصوصي از توان كافي برخوردارشود بايد نظام پولي كشور با سياستگذاري دولت تا حد امكان از طرحها و برنامه هاي بخش خصوصي حمايت كند. به شهادت تاريخ، بخش خصوصي در ايران در سي سال گذشته، هوشمندي و توان خود را نشان داده و بايد به  آن اعتماد كرد.
عدم اعتماد به بخش خصوصي يكي از دلايل عدم مشاركت جدي اين بخش در اقتصاد ايران است. اعتماد و اتكا به بخش خصوصي در اقتصاد زماني نهادينه مي شود كه بپذيريم براي ايجاد شغل و ثروت در يك فرايند اقتصادي بجز عوامل مالي و نيروي انساني، عامل مديريت يا كارآفريني از اهميت مشابهي با دو عامل ديگر برخوردار است. افراد داراي توان مديريت و اداره يك فرايند اقتصادي، سرمايه هاي انساني محسوب مي شوند كه در شرايط رقابتي بخش خصوصي اين سرمايه ها نقش خود را بيش از پيش در اقتصاد نشان خواهند داد.]]>
</TEXT>
</DOC>
<DOC>
<DOCID>HAM2-851012-092</DOCID>
<DOCNO>HAM2-851012-092</DOCNO>
<ORIGINALFILE>/1385/851012/world/_idea.htm</ORIGINALFILE>
<ISSUE>سه شنبه 12 دي 1385</ISSUE>
<DATE calender="Western">2007-01-02</DATE>
<DATE calender="Persian">1385/10/12</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[درنگي در سه رويكرد به گفتمان اسلام سياسي
اسلام و گفتمان سياسي]]>
</TITLE>
<TEXT>
<IMAGE>/1385/851012/world/008520.jpg</IMAGE>
<![CDATA[
امير دبيري مهر
مقدمه
از دير باز برخي تركيب هاي مفهومي با جابجايي صفت و موصوف يا مضاف و مضاف اليه، محل مناقشه و جدل بين صاحب نظران بوده و معاني و مفاهيم متفاوت و گاهي متضاد از آن قرائت شده است. مانند ايران اسلامي و اسلام ايراني كه برخي مستشرقان مانند كورت فيشلر يا پتروشفسكي از دومي سخن مي گفتند و ما به اولي اعتنا مي كنيم.
به هر حال واقعيت اين است كه اين جابجايي در زمره بازي هاي زباني(منظور، بازي هاي زباني در فلسفه تحليلي ويتگنشتاين نيست)قرار نمي گيرد، بلكه اين مفاهيم مركب، حاصل نظام فكري و مفهومي متفاوتي است كه اگر به شكل روشمند و چارچوب دار تبيين و تحليل گردد، مي تواند به آشفتگي هاي ذهني سامان داده و داده هاي متكثر را در پاراديمي واحد و هدفمند تئوريزه كند. توضيح ضروري اين است كه تقسيم بندي مطرح در اين نوشته انتخابي است و وجوه اشتراك و افتراقي كه در پي خواهد آمد بر اين واژه ها بارگذاري شده است نه آن كه لزوماً  در گذشته چنين تعاريف و توضيحاتي آمده و در اين جا تنظيم و بازنويسي شده باشد. به ديگر سخن در اين مقايسه و تطبيق مفهومي بين اسلام سياسي و سياست اسلامي، از عقل نظري از نوع ملاصدرايي آن مدد گرفته شده است. البته منطق آن قياسي نيست، بلكه استقرايي است؛ يعني سعي شده خاستگاه هر ادعا مصداق عيني و خارجي و تجربي داشته و با تجمع اجزاء به مفهوم كلي برسيم، نه اين كه براي مفهوم كلي، مويدات خارجي بياوريم.
1 - از بعد تاريخي هر چند اسلام سياسي را پديده اي قرن بيستمي مي نامند كه با اخوان المسلمين و شخصيت هاي مطرحي مثل حسن البناء، سيد قطب،  سيد جمال، محمد عبده و پس از آن ها نهضت اسلامي در ايران به رهبري امام خميني(ره)و سپس شكل گيري جنبش مقاومت اسلامي(به معناي عام)در فلسطين و لبنان تعين تاريخي يافته است، اما در واقع اسلام سياسي قدمت و سابقه اي به درازاي تاريخ اسلام دارد و بنيانگذار آن شارع مقدس است كه نيت و اهداف خود را در وحي نازل به قلب پيامبر مكرم اسلام(ص)اعمال كرده است. اسلام سياسي در يك توضيح، مفهوم اسلام در گفتمان سياسي يا قرائت سياسي از اسلام است. در خصوص قرائت سياسي از اسلام ذكر توضيح و يك دسته بندي ضروري است: سه نوع رويكرد به اسلام سياسي وجود دارد كه عبارتند از:
اول: رويكرد تك بعدي نگر يا سكولار
اين رويكرد به علت حمايت هاي سياسي و مالي كه از آن مي شود و به دليل فهم سطحي و صوري و البته مع الفارق اسلام و مسيحيت، به اسلام از دريچه يا چارچوب فرد، شريعت، اخلاق و عرفان مي نگرد و بر اين پندار است كه اسلام اين است و جز اين نيست و در مواجهه با آموزه هاي اجتماعي و سياسي اسلام يا سكوت مي كند يا به ورطه تأويل مي غلطد. در اين رويكرد اسلام، مانند ديگر اديان براي پر كردن خلاء معنوي و روحاني حيات بشر آمده است و لاغير و اگر برتري براي آن متصور است به كميت و كيفيت اين آموزه ها مربوط است، نه به حوزه هاي معنايي آن.
دوم: رويكرد تقليل گرايانه ياتحليلي(reduction)
در اين رويكرد، اسلام به گفتمان سياسي تقليل يا تحليل مي يابد و از درون آموزه هاي اسلامي تنها ايدئولوژي است كه رمق استخراج يافته و ابزاري براي طرفداران ايدئولوژي مي شود. از اين رو اسلام در اين رويكرد در يك تبديل و تغيير ماهوي از دين و آيين رهايي بخش به مانيفست مبارزه و جهاد تبديل مي شود. راديكاليست هاي اسلامي، از گذشته تاكنون بيشتر در اين رويكرد قابل فهم هستند. به عبارت ديگر در اين رويكرد، طرفداران اسلام بيشتر از آن كه درد و دغدغه فهم و عمل به اسلام داشته باشند، در جست و جوي هويت اجتماعي هستند و از آنجا كه شناخت آن ها از اسلام عمق مباني ومتد ندارد هم به آساني در دام تحجر و خشونت مي افتند(القاعده)و هم دچار قلب ماهيت و تغيير جهت مي شوند(سازمان مجاهدين خلق).
سوم: رويكرد جامع نگر
اين رويكرد به روشني و با تكيه و استناد به آموزه هاي دين اسلام ـ با اولويت قرآن و سنت ـ حوزه هاي هدف پيام اسلامي را از هم تفكيك كرده و سهم فرد و جامعه را جداگانه مي دهد. در اين منظر، اسلام به عنوان مكتبي آرمان گرا و ارزش محور براي فرد، خانواده، جامعه و حكومت سطوحي از ايده آل ها را تعريف و ترسيم كرده و مسلمانان را براي رسيدن به آن ها دعوت نموده است. وجوب اين آرمان گرايي در ساحت هاي غيرفردي به مثابه تكاليف فردي مثل نماز، روزه و حج است.
2 - اسلام سياسي مجموعه اي از آموزه هاي مسلم ديني است كه از ذات اسلام انفكاك ناپذير است؛ مانند عدالت طلبي، ظلم ستيزي،  صلح طلبي، جهاد با متجاوزان به حريم مسلمانان، فقرستيزي و... آيين اسلام نه تنها به انسان كامل ومتعالي و سعيد نظر دارد و سعادت او را در دنيا و اخري هدف قرار داده است، بلكه به دو دليل براي جامعه نيز به عنوان يك واقعيت فراتر از جمع جبري افراد، سعادت متصور است: اولاً فرد در جامعه موظف به ايفاي نقش هاي اجتماعي وگوناگون است و زير بناي هويت جمعي را مي سازد؛ مانند نقش خانوادگي، نقش شهروندي، نقش حقوقي و...؛ ثانياً مسير تكامل فرد از دنيا به آخرت از درون جامعه مي گذرد و ناديده گرفتن جامعه و ـ در مهم ترين جزء آن ـ دولت و حكومت نقص و نارسايي است كه اسلام از آن بري است. اما مي توان بر اساس تاريخ و آموزه هاي اسلامي دو مرحله مبارزه، جهاد، دعوت، جذب و كسب قدرت براي پيروزي(نصر)را در اين آرمان گرايي اسلامي از هم تفكيك كرد: اول، مرحله مبارزه،  جهاد، دعوت، جذب و كسب قدرت براي پيروزي است. در اين مرحله گفتمان اسلام سياسي، حاكم و كارآمد است و قرائت سياسي از اسلام جاذبه دارد؛ دوم، مرحله استقرار، سازندگي، نهضت نرم افزاري و افزايش يا نمايش قدرت است. در اين مرحله گفتمان سياست اسلامي حاكم و كارآمد است و قرائت اسلامي از سياست جاذبه و ضرورت دارد.
تفكيك فوق به معناي انفكاك مطلق نيست، بلكه منظور غلبه گفتماني است؛ به عنوان مثال در صدر اسلام و در دوران قبل از هجرت، ما با غلبه گفتمان اسلام سياسي مواجه هستيم. شايد سؤال شود كه برعكس،  پس از هجرت و در 13 سال حضور مسلمانان در مدينه، گفتمان اسلام سياسي غالب بود. پاسخ اين است كه اگر به آيات مكي نگاه كنيد و تاريخ اسلام را از بعد سياسي مرور كنيد، آن چه كه منجر به خروج پيامبر و يارانش از مكه شد، مجموعه اي از پيام، سخن و دعوتي بود كه نظام اجتماعي كفار قريش را به چالش مي طلبيد؛ هم نظام اقتصادي مبتني بر برده داري، هم نظام اجتماعي قبيله اي و جاهلي وهم نظام سياسي بت داري و كليدداري بت خانه ها. از اين رو گفتمان اسلام سياسي، برانداز و در پي تغيير وضع موجود است. در نهضت اسلامي نيز تا قبل از پيروزي انقلاب در سال 1357 اين گفتمان غالب بود؛ از اين رو سخن و قلم مرحوم شريعتي نافذ بود و موثر واقع شد. در واقع از آن جا كه در تاريخ اسلام بيشترين حجم كيفي وكمي تحركات مسلمانان براي پيروزي و خروج از انزوا و انفعال بوده است، اين ذهنيت رشد يافته كه فقط اسلام سياسي قابل تعريف و تبيين است و از اين رو بارها گفته اند ـ
و درست گفته اند ـ كه مسلمانان از فقر تئوريك در حوزه سياسي رنج مي برند؛ زيرا اين حوزه مربوط به سياست اسلامي است. سياست اسلامي براي دوران استقرار است و ابعاد ايجابي آن پررنگ تر است. اسلام سياسي مي گويد چه نمي خواهيم و بر نفي و سلب مبتني است، اما سياست اسلامي مي گويد چه مي خواهيم و بر اثبات و ايجاب متكي است.
3 - اسلام سياسي، ارزش مدار است و از ضرورت استقرار عدالت، نابودي ظلم، برقراري امنيت و رفع فقر و فساد سخن مي گويد؛ از اين رو گفتمان رهبران و ايدئولوگ هاي اسلامي در اسلام سياسي منحصر مي شود. در اين گفتمان، ترسيم چشم اندازها مطرح است، اما در سياست اسلامي ما با روش ها سر و كار داريم؛ روش هايي كه مغاير با اهداف نباشد. بحث انطباق روش ها مطرح نيست كه تلاش براي انطباق روش ها و ارزش ها منتج به تحجر و سلفي گري مي شود. مهم عدم مغايرت است كه امام(ره)نيز با توجه به اين مهم گره از كار فرو بسته شوراي نگهبان در جمهوري اسلامي گشودند.
سياست اسلامي با سخنراني ، موعظه و تهييج احساسات تحقق نمي يابد و اساساً عقلي و جدي است و متفكران و صاحب نظران را به تفكر و نظريه پردازي دعوت مي كند. سياست اسلامي درصدد است تا براي تحقق آرمان هاي عنوان شده در گفتمان اسلام سياسي،  نظام سازي، استراتژي،  قانون و راهكار وضع كند و در اين مهم متكي بر عقل است، نه عقل ابزاري و صرفاً محاسبه گر، بلكه عقلي كه زير سقف دنيا قرار ندارد و بر زير و بم هستي نفود مي كند و جامع الاطراف است. اصل سودمندي و فايده گرايي و نتيجه خواهي را مي پذيرد، اما نه به طور مطلق، بلكه مشروط به حق و عدل. حق و عدلي كه از سرچشمه وحي مشروب مي شود و نه عقل جزئي بشر قاصر و مقصر.
4 - امروز با استقرار نظام جمهوري اسلامي در ايران بايد گفتمان اسلام سياسي از گفتمان سياست اسلامي تفكيك شده و بيش از اولي بر دومي انگشت تأكيد نهاده شود. كارآمدي نظام و حقانيت گفتمان اسلام در گرو معنادار شدن سياست اسلامي است. تئوري پردازي، قانون گذاري، جنبش توليد علم و نهضت نرم افزاري، ساختارسازي، بازسازي نهادها و جرح و تعديل سيستم هاي موجود در جامعه و حكومت، مهم ترين مؤلفه هايي است كه در سياست اسلامي بايد صورت پذيرد و اين مهم، كار صاحب نظران و متفكران عالم، بي ادعا و عميق است. امروز ـ علي رغم گذشت قريب به سه دهه از انقلاب اسلامي ـ هنوز گفتمان اسلام سياسي بر كشور حاكم است، در حالي كه حفظ و تقويت و ترويج و جلوگيري از انحراف آن بر عهده رهبران است و وظيفه كارگزاران،  متخصصان،  صاحب نظران،  اهل نقد، خبر و تحليل كمك به تحقيق سياست اسلامي است. چالش بزرگ پيش روي مسلمانان، به ويژه مسلمانان نوگرا، تحصيلكرده و خواهان هويت و عزت بومي تلاش براي تحقق سياست اسلامي يا همان مفهوم سياست در گفتمان اسلامي است. جامعه مهدوي همان تحقق نهايي سياست اسلامي است كه با اسلام سياسي پيامبر(ص)آغاز شد. از اين رو در عصر ظهور، مسلمانان به عزت مطلوب مي رسند؛ زيرا گذار از نظر به عمل و آرمان به واقع، در آن زمان تحقق مي يابد]]>
</TEXT>
</DOC>
<DOC>
<DOCID>HAM2-851012-093</DOCID>
<DOCNO>HAM2-851012-093</DOCNO>
<ORIGINALFILE>/1385/851012/world/_idea.htm</ORIGINALFILE>
<ISSUE>سه شنبه 12 دي 1385</ISSUE>
<DATE calender="Western">2007-01-02</DATE>
<DATE calender="Persian">1385/10/12</DATE>
<CAT xml:lang="fa">گوناگون</CAT>
<CAT xml:lang="en">Miscellaneous</CAT>
<TITLE>
<![CDATA[تازه هاي انديشه
آزادي در فلسفة سياسي اسلام]]>
</TITLE>
<TEXT>
<IMAGE>/1385/851012/world/008523.jpg</IMAGE>
<![CDATA[
محمد زماني
آزادي در فلسفة سياسي اسلام، منصور ميراحمدي، تهيه و تحقيق: مركز مطالعات و تحقيقات اسلامي پژوهشكده انديشه سياسي اسلام، مؤسسه بوستان كتاب قم(انتشارات دفتر تبليغات اسلامي)چاپ دوم، }1385
***
منصور ميراحمدي در آزادي در فلسفه سياسي اسلام كوشيده است در پژوهشي تطبيقي، هم در سطح فلسفه و هم در سطح علوم سياسي به تبيين موانع نظري اسلام در مقابل ليبراليسم بپردازد. اين پژوهش در واقع پاسخي به اين ادعا است كه نگاه سياسي علماي اسلام عمدتاً عدالت محورانه است؛ چرا كه مسئله اصلي دين اسلام به هر تعبيري، عدالت بوده است؛ ادعايي كه با طرح عقب ماندگي فلسفه اسلامي خود را وزين تر جلوه مي دهد. نويسنده در اين كتاب در سه بخش خط سير فلسفي- كلامي خويش را پي مي گيرد و سپس آن را در بخشي نهايي كه احتمالاً به تسامح اسم آن را نتيجه گيري گذاشته است، به يك جمع بندي مختوم مي نمايد كه اين علاوه بر صفحات مربوط به نتيجه گيري و جمع بندي است كه در پايان هر فصل از بخش هاي كتاب آمده است.
بخش اول كه كليات و مفاهيم نام گذاري شده است به سه فصل تقسيم شده است. نويسنده در فصل اول تحت عنوان مفهوم آزادي و اقسام آن در شروعي بنيادين با معادل شناسي و ريشه شناسي كلمه آزادي آغاز مي كند و سپس در ادامه اجمالاً و به صورت مقايسه اي، تعاريف نويسندگان مشهوري چون آيزيا برلين، جان استوارت ميل و راولز و... را گزارش مي كند.
در فصل دوم از بخش اول كه عنوان آزادي از ديدگاه فيلسوفان اسلامي را يدك مي كشد، نويسنده ادعا مي كند كه مي توان با نوعي نسبت سنجي ميان فلسفه سياسي اسلامي جديد و فلسفه اسلامي قديم، قرابت هايي در زمينه طرح آزادي سياسي ايجاد كرد. هرچند بلافاصله و به راحتي اعتراف مي كند كه برجستگي طرح آزادي سياسي در فلسفه سياسي جديد مشهود است. در اين راستا خواننده با آراي فارابي، خواجه نصرالدين طوسي، شهيد مطهري، علامه جعفري و استاد مصباح يزدي در زمينه آزادي آشنا مي شود.
دربخش دوم با عنوان مباني آزادي در فلسفه سياسي اسلام به سؤالات زير پاسخ داده  مي شود: آيا آزادي مقوله اي با ارزش است؟ آيا اساساً آزادي ارزشي ذاتي دارد؟ اگر مقوله اي با ارزش است، دلايل باارزش بودن آن چيست؟
در بخش سوم كتاب هم در دو فصلِ قلمرو آزادي در فلسفه سياسي ليبراليسم و قلمرو آزادي در فلسفه سياسي اسلام بحث حدود و موانع آزادي سياسي به ميان آورده مي شود.]]>
</TEXT>
</DOC>
<DOC>
<DOCID>HAM2-851012-094</DOCID>
<DOCNO>HAM2-851012-094</DOCNO>
<ORIGINALFILE>/1385/851012/world/_litew.htm</ORIGINALFILE>
<ISSUE>سه شنبه 12 دي 1385</ISSUE>
<DATE calender="Western">2007-01-02</DATE>
<DATE calender="Persian">1385/10/12</DATE>
<CAT xml:lang="fa">ادب و هنر.ادبیات</CAT>
<CAT xml:lang="en">Literature and Art.Literature</CAT>
<TITLE>
<![CDATA[چيدن موسيقي كلام]]>
</TITLE>
<TEXT>
<IMAGE>/1385/851012/world/008535.jpg</IMAGE>
<![CDATA[
گروه ادب و هنر - ادبيات از شاخصه هايي بود كه در همايش مكتب اصفهان به آن پرداخته شد. چرا كه اصفهان خاستگاه نگاهي نو و انديشه اي تازه در ادبيات بود. شاعران عصر صفوي و حمايت صفويان - به دلايل حاكميتي - از هنر و ادبيات توانستند سبك تازه اي به ادبيات ايران بيفزايند كه سبك هنري يا اصفهاني نام گرفت.
اين سبك اگرچه به قدرت و تأثير سبكهايي چون عراقي و خراساني نبود، اما منشأ الهام شاعران عصر قاجار شد. شاعراني كه تأثيرشان بر ادبيات امروز ايران ترديد ناپذير است. در همايش مكتب اصفهان، درباره ادبيات اين مكتب هم بحث شده است؛ اين همايش اواخر آذر ماه در تهران برگزار شد. غرابت الفاظ، تشبيهات دور از ذهن، مضمون هاي بكر، قالب هاي مهجور و نيز موضوعات گوناگوني از قبيل عشق و عرفان نقدهاي اجتماعي همه جوانبي است كه از زاويه آنها مي توان جهان شعري بيدل را بررسي كرد.
دكتر سيدعلي محمدسجادي، در اولين روز برنامه علمي همايش ادبيات مكتب اصفهان در سخنراني خود با عنوان بيدل و هنر بيدلي ضمن بيان مطلب فوق گفت: بي گمان هيچ واژه اي در ادب فارسي بيش از دل و تركيبات آن صفحات فرهنگ ها و آثار منثور و منظوم ادب فارسي را به خود اختصاص نداده است و چه بلند همت است آن كه اين نفيس ترين گوهر هستي را به چيزي نمي گيرد، دل از كف مي دهد تا بيدل شود. بيدل عاشق است و عشق هنر. پس بيدل هنرمند است و جلوه هاي هنر در افكار، آثار و رفتار او آشكار است.
سجادي درباره غزليات بيدل توضيح داد: هر يك از غزل هاي بيدل آيينه خانه اي  است كه يك تصوير را به صدگونه به نمايش مي گذارد و روشني شمعي را پرفروغ تر از كانون خورشيد مي نماياند و آن كسي كه با اين گونه گوني آشنا نيست از اين ديدار جز حيرت چيزي نصيبش نمي شود.
پس از سخنراني و قرائت اشعار بيدل توسط دكتر سجادي به عنوان سخنران افتتاحيه، دكتر محمدرضا غلامرضايي در مقاله خود با عنوان رابطه شاعر و مخاطب در شعر صائب تبريزي، در معرفي اين شاعر گفت: صائب تبريزي از جمله شاعراني است كه جز در موارد استثنا در امتداد روزگاران، اشعارش خواننده بسيار داشته و خواص و عوام سخنش را پسنديده و خوانده اند و او را نامدارترين شاعر سبك هندي يا اصفهاني دانسته اند.
غلامرضايي در ادامه به بررسي تحليلي پنج غزل صائب و تأكيد بر رابطه خواننده  با آنها پرداخت و خاطر نشان كرد: اگر بپذيريم كه شاعر براي مجذوب ساختن مخاطبان خود از زمينه ها و عوامل مشترك استفاده مي كند دست كم بايد دو عامل را مدنظر قرار دهيم: زبان و فرهنگ. اگر زبان را از دو ديدگاه واژگان و نحو بررسي كنيم و عنايتي به زبان ادبي نيز داشته باشيم، به ناچار درباره دو عاملي كه زبان را برجسته و ادبي مي كند نيز گفت وگو مي كنيم. آن دو عامل قاعده افزايي و هنجارگريزي است.
وي افزود: شاعران دوره صفويه، معمولاً هم در واژگان و هم در نحو، پيرو زبان عصر خويش اند. او همچنين در ادامه، بررسي غزليات صائب، درباره كاربرد واژه ها در اشعار او گفت: صائب واژه هاي نامأنوس و دشوار فارسي و عربي را به كار نبرده و از واژه هاي رايج استفاده كرده است. آن گروه از واژه هاي او كه تا حدودي كهنه به نظر مي آيند هم از واژه هاي متروك و دشوار نيست.
اين مدرس دانشگاه درباره وجوه ادبي زبان صائب نيز گفت: در شعر صائب موسيقي كلام بيشتر از طريق وزن هاي پركاربرد فارسي و رديف و قافيه ايجاد مي شود و عواملي چون هم آوايي و جناس و موازنه و توضيح و ساير صنايع لفظي كه در ادب قديم از عوامل مهم موسيقي است در شعر او كاربردي كمتر دارد.
پس از سخنان غلامرضايي دكتر منصور ثروت نيز مقاله خود با عنوان: نثر مظلوم فارسي و ماجراي قصه در عصر صفوي را قرائت كرد.
وي در ابتدا به ويژگي هاي عصر صفويه به عنوان عصر گرايش به صنعت، تمركزسياسي، افزايش سرمايه، نيروي كار و توسعه هنر اشاره كرد و گفت: نتيجه اين توسعه به پديداري طبقه جديد اجتماعي منجر شد كه مي توان از آن به عنوان صنعت گران اصل حرف نام برد. اين طبقه مقدمات تحصيلي لازم را براي استفاده ادبيات سنگين كلاسيك فارسي چه به نظم و چه به نثر نداشتند و از سوي ديگر با محتواي آن ادبيات نيز ارتباط معنوي نداشتند به همين دليل موجب پيدايش ادبيات جديدي شدند كه از ويژگي هاي آن: عامه پسندي، ساده گرايي و از هيئت ادبي مناسب حال درخواست كنندگان بود. همين عامل باعث رويكرد به سوي ادبيات عامه پسند شد، تا جايي كه شعر نيز از اين مقوله در امان نماند و سر از قهوه خانه ها درآورد.
ثروت، قصه هاي عصر صفوي را در چهار موضوع: مذهبي، عاشقانه، حماسي و عاميانه طبقه بندي كرد و در ادامه درباره بي توجهي به زبان در ادبيات دوره صفوي گفت: نثر دوره صفوي چه در متون تاريخي، چه رسمي درباري و چه در قصه پردازي دچار بيماري مزمن ناشي از استبداد و بي سوادي يا كم سوادي نويسندگان است تا آنجا كه به وضوح نشانگر سقوط زيبايي ادبي، قدرت تلقين، استحكام و والايي در شيوه بيان و به ويژه در قصه دچار عوامزدگي است.
دكتر احمد تميم داري نيز در سخنراني خود با عنوان ادبيات عصر صفوي، انحطاط يا ترقي؟ گفت: مقايسه صفويه با دوران پيش از خود تا قرن 9، مقايسه صحيحي نيست، همانطور كه همه مثل سعدي يا حافظ شعر نمي گويند. چون آنها شاعراني فرازماني و فرامكاني هستند و نمي شود دوره ها و سبك هاي ديگر را با آنها مقايسه كرد. چرا كه در هر دوره اي سبك ها تغيير مي كنند. سبك مثل سطح روي زمين است، وقتي آب در آن نفوذ كرد، آب مفيد از بين مي رود و فروكش مي كند.
تيمم داري در بخشي ديگري از سخنان خود گفت: اگر در اين دوره شعر از دربار بيرون آمد اتفاق خوبي بود. شعر بعد از دربار به مساجد، خانقاه، تكايا و مراكز عمومي راه پيدا كرد، در ساير هنرها نيز اين اتفاق افتاد همچنين اين دوره اولين دوره اي است كه آثار مذهبي به زبان فارسي نوشته يا ترجمه شد.
در خاتمه خانم دكتر شاكور رئيس بخش شرق شناسي دانشگاه ورشو درباره تطابق فرهنگ صفويه با فرهنگ لهستان سخنراني كرد. او گفت: لهستان و ايران از نظر فرهنگي و جغرافيايي فاصله زيادي با هم دارند، اما در زمان صفويه در فرهنگ هم الهام بخش و تأثيرگذار بوده اند و در زماني كه بين ملل اروپا و كشورهاي مسلمان ديوار شني و بي تفاوتي بود، روابطي بين اين دو كشور به وجود آمد.
وي در پايان گفت: نشانه نفوذ و قدرت ايران تنها در زمينه هنر نبود، بلكه تأثير زيادي در جريانات فرهنگي لهستان گذاشت كه غالباً طرفداران آن نجيب زادگان دربار بودند.]]>
</TEXT>
</DOC>
<DOC>
<DOCID>HAM2-851012-095</DOCID>
<DOCNO>HAM2-851012-095</DOCNO>
<ORIGINALFILE>/1385/851012/world/_litew.htm</ORIGINALFILE>
<ISSUE>سه شنبه 12 دي 1385</ISSUE>
<DATE calender="Western">2007-01-02</DATE>
<DATE calender="Persian">1385/10/12</DATE>
<CAT xml:lang="fa">ادب و هنر.ادبیات</CAT>
<CAT xml:lang="en">Literature and Art.Literature</CAT>
<TITLE>
<![CDATA[در حاشيه يك يادداشت]]>
</TITLE>
<TEXT>
<![CDATA[زهير توكلي
يكي از خبرگزاري ها، چندي پيش يادداشتي را به قلم فيروز زنوزي جلالي(داستان نويس)با عنوان تجليل يا تحقير اهل قلم عرضه كرده بود. در اين يادداشت، زنوزي جلالي، به بهانه ناراحتي يكي از داستان نويسان ريش سفيد كرده اهل قلم كه در مراسم تجليلش در يكي از فرهنگسراها به عنوان هديه يك عمر خدمت به فرهنگ و هنر اين مرز و بوم، يك ربع سكه بهار آزادي به او هديه داده بودند، شرحي مبسوط درباره اجحاف هايي كه به اهل قلم در مقايسه با تمام اقشار ديگر جامعه حتي يك نشت ياب لوله مي شود و سوءاستفاده هايي كه از اين جماعت در برنامه هاي مختلف راديو تلويزيون يا فرهنگسراها مي شود، بازگفته بود.
***
البته نرخ كار فرهنگي به خصوص قلم زدن در همه جاي دنيا به نسبت ساير شغل ها و خدمات پايين ترست و از قديم هم اهل علم و انديشه و ارباب ذوق و قلم، رزق خود را بيش و پيش از هر چيز همين مي دانستند كه موفق شده اند چيزي بفهمند يا چيزي خلق كنند كه اين خيل عظيم عوام(از نوع مدير عوام تا بقال و چقال و سپور عوام فرقي نمي كند)قادر به فهميدن يا خلق آن نيستند. صد البته سخن ايشان درباره رزق و روزي اهل قلم نبود و معيشت تنگي كه در اين روزگار به آن دچارند و عملاً بساط نويسندگي و شاعري حرفه اي را همين معيشت تنگ، بي رونق كرده است. سخن ايشان از اهانت يا سوءاستفاده از اين صنف بود.
***
همنوا با فيروز زنوزي جلالي و البته با اجازه بزرگترها قدري بي پرده تر مي خواهم نشان دهم كه سرچشمه اين اهانت ها از جايي آب مي خورد كه ايشان از كنار آن رد شده اند به هزار و يك علت كه كمترينش اين است كه بالاخره جناب ايشان اكنون شخصيتي وجيه هم از نظر حرفه اي و هم از نظر ساير اضلاع و جوانب يك ايراني متعهد دارند و قرار است حالا حالاها گذرشان به دباغخانه بيفتد، اما چه كسي است كه نداند اغلب مديران فرهنگي به خصوص آنهايي كه با هنر و ادب سر و كار دارند، خودشان نه هنرمندند، نه داستان نويس و شاعرند و برخي از آنها حتي تحصيلات دانشگاهي در اين رشته ندارند. نگاهي به سوابق برخي از آقايان محترمي كه در صدر بعضي از نهادهاي مرتبط با جماعت نويسنده و شاعر هستند، اين ادعا را ثابت مي كند. اين جا مطلقاً درصدد نفي توانايي هاي مديريتي و كارنامه خدمت اين بزرگواران نيستيم ممكن است حتي با تجربه سالها مديريت در دستگاه هاي فرهنگي كشور، اكنون سررشته اي پيدا كرده باشند و صاحب چشم اندازهايي باشند، اما اين حقيقت غيرقابل انكار است كه برخي دستگاه هاي فرهنگي ما به خصوص آن جاها كه با بحث ادب و هنر ارتباط مي يابد، كمتر به خود صاحب خانه يعني اهل ادب و هنر، براي مديريت اين بخش ها اعتماد كرده اند؛ قطعاً توقع اين نيست كه از فردا مديران هنري همه عزل شوند و به جاي آنها هنرمندان را بگمارند، هنرمند جماعت معمولاً نمي تواند مديريت كند، چرا كه كار هنري فراغت و شوريدگي مي طلبد، اما لااقل مي شود انتظار داشت كه پس از بيست و هفت سال، نسلي از مديران ادب وهنر در دستگاه هاي جمهوري اسلامي باشند كه فارغ التحصيل اين رشته ها از دانشگاه بوده باشند و تجربه مديريتي اين بخش ها را از كارهاي كوچك طي كرده باشند تا برسند به مسئوليت هاي بزرگ، مي شود انتظار داشت كه مديران فرهنگي ما به مشاوره خط دهي حرفه اي هاي متعهدي كه تعدادشان كم هم نيست، وزني اساسي در مديريت شان بر ادب و هنر بدهند.]]>
</TEXT>
</DOC>
<DOC>
<DOCID>HAM2-851012-096</DOCID>
<DOCNO>HAM2-851012-096</DOCNO>
<ORIGINALFILE>/1385/851012/world/_litew.htm</ORIGINALFILE>
<ISSUE>سه شنبه 12 دي 1385</ISSUE>
<DATE calender="Western">2007-01-02</DATE>
<DATE calender="Persian">1385/10/12</DATE>
<CAT xml:lang="fa">ادب و هنر.ادبیات</CAT>
<CAT xml:lang="en">Literature and Art.Literature</CAT>
<TITLE>
<![CDATA[توضيح و تصحيح]]>
</TITLE>
<TEXT>
<![CDATA[در شماره 4136 روزنامه به تاريخ 28 آبان سال جاري، در مقاله اي با نام ان جي او هاي ادبي را جدي بگيريد كه در صفحه ادبيات به چاپ رسيد،نام آقاي آرش حجازي، مدير نشر كاروان به اشتباه محمد حجازي، نويسنده نسل دوم ادبيات داستاني ايران نوشته شد.
اين لغزش قلمي، صرفاً به علت تشابه اسمي اين دو نويسنده و البته مرسوم تر و مشهورتر بودن نام محمد حجازي، نويسنده رمان قدرتمند زيبا در تاريخ ادبيات داستاني ايران بوده است و علت ديگري نداشته است.]]>
</TEXT>
</DOC>
<DOC>
<DOCID>HAM2-851012-097</DOCID>
<DOCNO>HAM2-851012-097</DOCNO>
<ORIGINALFILE>/1385/851012/world/_litew.htm</ORIGINALFILE>
<ISSUE>سه شنبه 12 دي 1385</ISSUE>
<DATE calender="Western">2007-01-02</DATE>
<DATE calender="Persian">1385/10/12</DATE>
<CAT xml:lang="fa">ادب و هنر.ادبیات</CAT>
<CAT xml:lang="en">Literature and Art.Literature</CAT>
<TITLE>
<![CDATA[نگاه
هنر و ادبيات در ايستگاه امروز]]>
</TITLE>
<TEXT>
<![CDATA[محمدقاسم فروغي جهرمي
آيا هنر و ادبيات، مسير يك طرفه اي است كه فقط از معبر ديدگان ما مي گذرد؟ تابلوهاي اين مسير را فقط ما حق داريم بنويسيم و بر هر نقطه اي از آن نصب كنيم؟ علامات و مشخصه هاي استفاده از اين جاده را فقط ما حق داريم ابلاغ كنيم؟ عبوركنندگان با معيارهاي ما مجوز عبور مي گيرند و محدوده تردد آنان صرفاً در ابلاغيه هاي پيدا و پنهان ما آمده است؟ آيا ساعت مراجعه براي گرفتن مجوز و تردد در اين حوزه فقط توسط ما مجاز و تعيين مي شود؟ الگوپذيري و شيوه راندن مركب نيز در محدوده اختيارات ماست؟ شيوه نشستن و گرفتن فرمان در دست داخل اتومبيل هم بايد توسط ما مشخص شود؟ آيا بايد طبق نظر ما پدال را زير پاها قرار داد و در زماني كه ما تعيين مي كنيم آن را جابه جا كرد و از آن استفاده نمود؟ آيا فراز و نشيب جاده را بايد ما تعيين كنيم؟ آيا گودال هاي مسير، فقط آن چيزي است كه ما آن را گودال ناميده ايم؛ اگرچه اين گودال رفتن به بام برج هاي چندمنظوره باشد؟ و آيا....
خدا نكند كه اين نفس يا به زعم ادبا و هنرمندان ذوق، سليقه و نگاه ما معيار شود و هر كس يا هر اثر يا هر مقوله را با كاسه يا قاشق خودمان اندازه بزنيم. مقوله ادبيات و هنر، دنياي تنوع، نوآوري و ابداع است. جوهره معرفت و آرمان خواهي، اصل اين حركت و قلم ابداعي و نقش بند آن، تعهد و رسالت زماني و مكاني است. دوره اقتدارگرايي شعارهاي بي پشتوانه و سطحي، مدت هاست كه منسوخ شده و آفتاب امروز در طبيعت و جهان بديع و رو به نوشدن هاي سريع، رنگ و بوي تازه اي گرفته و علم فيزيك نيز به اثبات پديده هايي نو در كهكشان زمان واقف شده است. جامعه، ذهن، ارزش گرايي، نوآوري و سازندگي همه جانبه، اصول زيستن انسان جامع و كامل است. انسان به سان نوشدن بهار، در حال كمال و پويايي است. امروز را چون ديروز دانستن، توقف در ايستگاه خاموشي و سكوت است. در ايستگاه ديروز، كساني ايستاده اند كه توان رفتن به ايستگاه جديد را ندارند. بايد از رهبري درس گرفت كه هر روز بهاري را زمزمه مي كند و سال نو و جديدي را در پيش  روي خود و همراهان مي بيند. اين باغبان گل شناس، چهره اي كه با كمي تامل از جانب صاحبان خرد، منطق و انديشه، چون گلاب گل هاي بهاري هميشه تازه پسند و نوگرا و تحول دوست است؛ باغباني كه افتادگان از درخت را به بارنشستن دوباره مي خواند ولي شايد خزان برگ و بار آنان مقدر به ماندن بر زمين هاي خشك و در كنار علف هاي ناپايدار باشد، زيرا جوهر بهار را در خود زنده نگاه نداشته و آب حيات از باده تحول نيوشيده اند.
باغبان ما، مهر زنده امروز و جانبخش دل هاي ماست كه درخشندگي و طراوتش اميد، نشاط، حركت و آينده سازي را به ما عطا مي كند. او را آن چنان كه هست ببينيم و بر نگاه بلند و آسماني اش اقتدا كنيم و نپنداريم كه از ماندن ما در زير سايه ها و در كنار علفزارها رضايت دارد. او آسماني را براي ما روشن مي كند كه هنر و ادبيات، گوهرهاي بي بديل او مي شوند و جلوه هاي معرفت و آگاهي را به انسان ها هديه مي كنند. اينك قضاوت ما روشن تر از ديروزهاست و فردا نيز با جوهر قلم معرفت امروز رقم زده خواهد شد.
آگاهي، زيبايي، تحمل و مدارا، شرط موفقيت در مسير كهكشاني و روشناي اين جامعه رو به آينده است. براي دوستان و گل هاي زيباي اين باغ، حقوق و منزلت مناسب و هم شأن آنان قائل شويم و بدانيم كه نبايد خود را فصل الخطاب بدانيم و بر هر فعل و نظري، حكم قطعي و جزمي خود را حاكم گردانيم. حوزه هنر و ادبيات، حوزه سازندگي و تحول فرهنگي در انسان هاست؛ آن هم اگر از نوع دفاع مقدس باشد كه مضاعف عمل مي كند. آن را به اندك بيني خود محصور نگردانيم و هنرمندان و نويسندگان باورمدار و دلسوز را رنجيده خاطر و دلواپس نسازيم. ان شاءالله.]]>
</TEXT>
</DOC>
<DOC>
<DOCID>HAM2-851012-098</DOCID>
<DOCNO>HAM2-851012-098</DOCNO>
<ORIGINALFILE>/1385/851012/world/_mycity.htm</ORIGINALFILE>
<ISSUE>سه شنبه 12 دي 1385</ISSUE>
<DATE calender="Western">2007-01-02</DATE>
<DATE calender="Persian">1385/10/12</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[طرح هاي موضوعي و موضعي يكي از كليدي ترين قسمت هاي طرح جامع تهران
تهران چشم به راه عملگرايي]]>
</TITLE>
<TEXT>
<IMAGE>/1385/851012/world/008541.jpg</IMAGE>
<![CDATA[
عكس: گلناز بهشتي
مرضيه سبزعليان
در روند تهيه طرح جامع، نهاد تهيه طرح جامع و تفصيلي تهران، متولي طرح هاي موضوعي است و معاونت شهرسازي به عنوان متولي طرح هاي موضعي مشخص شده است و در حال حاضر، حدود 250طرح موضوعي- موضعي تعريف شده كه به شوراي طرح رسيده بود و پس از بررسي توسط مهندسان مشاور و كارشناسان، ايراداتي به آنها گرفته شده كه براي بازنگري و رفع ايرادات به كارشناسان و طراحان باز گردانده شده است تا در آينده براي مراحل اجرا آماده شوند.
طرح جامع جديد تهران داراي افقهاي وسيع و بزرگي است كه در صورت تحقق آن تهران به وضعيت شايسته اي خواهد رسيد اما اين شايستگي، مستلزم تكميل طرح هاي تفصيلي مناطق و اجراي طرح هاي موضوعي- موضعي است؛ به عبارت ديگر در يك نگرش سيستمي اعضاي كاركردي طرح جامع بايد در مناطق شهري با رويكردي عمل گرايانه تأمين كننده چشم انداز طرح جامع جديد تهران باشند.
از سوي ديگر عده اي از صاحب نظران معتقدند كه طرح جامع كنوني فاقد همبستگي معنادار بين دستورات طرح جامع و سطوح عملكردي آن در طرح تفصيل است و همين امر موجب مي شود طرح هاي موضوعي- موضعي تعريف شده، نتوانند تبديل به پروژه هايي موفق شوند. دكتر ناصر براتي معاون فني پژوهش در تهيه طرح جامع، از همين دسته افراد است و در زمينه طرح هاي موضوعي و موضعي معتقد است، طرح هاي موضوعي- موضعي همان پروژه هاي شهري هستند كه از درون طرح جامع و تفصيلي بيرون مي آيند. به بيان ديگر، شهر تهران براي ساماندهي خود با موضوعات مختلفي روبه رو است كه بايد در چارچوب يك پروژه تعريف و در يك موضع يا مكان مشخص اجرا شوند.
به عبارت ديگر در فرآيند طرح جامع، يك سري پروژه ها به نام طرح هاي موضوعي- موضعي تعريف مي شود كه طرح هاي موضوعي ما را ارجاع مي دهند و به موضوعاتي مانند ساماندهي ترافيك شهر تهران، ساماندهي فضاي سبز، گسترش فرهنگ مردم براي استفاده مناسب از وسايل حمل و نقل عمومي، احياي فرهنگ سنتي شهر، احياي هويت شهري و محله گرايي و ساماندهي بافت هاي فرسوده و... در واقع اينها طرح هاي موضوعي هستند كه بايد به پروژه هايي تبديل شوند و توسط بخش ها و متوليان امور مربوط به آن موضوع، اجرا شوند.اما طرح هاي موضعي، اشاره به مكان هايي خاص دارد كه احتياج به ساماندهي دارند؛ مانند ساماندهي فرودگاه ها، مصلي تهران، نمايشگاه بين المللي و كتابخانه ها و... يا مكان ها و موضع هايي خاص و مشخص كه در آنها پروژه هاي موضوعي اجرا مي شوند كه عمدتاً از جنس كاربري زمين، طراحي شهري، پروژه هاي خاص اجرايي، ايجاد شبكه راه ها و ساماندهي ترافيك شهر تهران و يا ساماندهي كاربري مسكوني- آموزشي هستند. به بيان ديگر طرح جامع جديد اولويت هاي تهران را مشخص مي كند؛ پس براي هر كدام از آنها طرح هاي موضوعيموضعي تعريف مي كند كه بايد هر يك از اين طرح ها به يك پروژه تبديل و اجرا شوند.
اما در تعريف ديگري از طرح هاي موضوعيموضعي مي توان آنها را به باكس ها و بسته هاي كوچكي تشبيه كرد كه از سند اصلي طرح جامع جدا شده اند و در اختيار مديران اجرايي و متوليان مربوط به هر موضوع قرار گرفته تا به مرحله اجرا درآيند.
دكتر ناصر براتي با اشاره به اين كه در طرح جامع جديد، حدود450طرح موضوعي- موضعي تعريف شده كه اجراي اين طرح ها مي تواند ضعف ها و مشكلات طرح هاي جامع قبلي تهران را كمرنگ تر كند، گفت: علي رغم آن كه بسياري از كارشناسان و اعضاي كميسيون، ساعت ها و روزهاي متوالي زمان صرف كردند تا بر اساس معيارهاي از قبل تعيين شده، ليستي از اولويت هاي كاري در شهر تهران ارائه دهند و پروژه هاي موضوعي- موضعي متفاوتي بر حسب نياز و اولويت جامعه تعريف و اجرا شود، هنوز هيچ يك از اين طرح ها وارد مرحله اجرا نشده اند. شايد بتوان بلاتكليف ماندن طرح هاي تفصيلي را يكي از عوامل كندي كار عنوان كرد. در واقع اگر ما در تهيه طرح جامع جديد روند درستي را طي كرده بوديم و آن را با تئوري روز و شرايط تهران تنظيم كرده بوديم، تا به حال بايد به نتيجه مي رسيديم.
همچنين دكتر براتي معتقد است: طرح جامع، طرح تفصيلي و طرح هاي موضوعي- موضعي سه طرح و كار پراكنده هستند كه هنوز آن انسجام لازم از لحاظ مديريتي را پيدا نكرده اند.
وقتي مديريت واحد شهري نداريم...
فقدان مديريت واحد شهري، معضلي نيست كه تنها گريبان طرح جامع را گرفته باشد. تهران براي انجام تمام پروژه ها و طرح هاي شهري با اين مشكل روبه رو است و اين عامل نه تنها به روند اجراي طرح جامع بلكه به طور كلي به اجراي همه طرح هاي شهري آسيب مي زند.
اما دكتر بهزادفرد، دبير اجرايي طرح هاي موضوعي- موضعي با ارائه يك راهكار براي حل اين معضل مي گويد: شايد مناسب ترين كار براي اجراي كامل و موثر طرح هاي موضوعي- موضعي اين باشد كه عمليات اجرايي هر موضوع را به آن بخش و حوزه اي بسپاريم كه متولي اجراي آن موضوع يا موضع خاص است؛ در واقع شهرداري ها، نهادهاي فرهنگي- اجتماعي وابسته به شهرداري ها، وزارت مسكن، وزارت كشور و حتي وزارت نيرو و... عمده اين بخش ها هستند كه بايد با توجه به موضوع و حوزه كاري خودشان متولي اجراي يك موضوع خاص در يك موضع مشخص شوند.
اما دكتر براتي معتقد است: از آنجا كه تهران مديريت واحد شهري ندارد و از طرفي قوانين شهرسازي ما آن قدر ضعيف هستند كه در برخي موارد دست و پاي مديران اجرايي را مي بندند، شايد بتوانيم با تشكيل يك كميته بين بخشي به اجراي موفق طرح ها كمك كنيم. در واقع ما در شوراي طرح هاي موضوعي- موضعي و نهاد تهيه طرح جامع تنها مامور تهيه يك فهرست طبق اولويت هاي شهر تهران بوديم كه بر اساس يك سري معيارهاي از پيش تعيين شده، بايد مشخص مي شدند و پس از تهيه اين ليست، عملاً كار ما تمام شد و به بيان ديگر اين كميته قدرت نظارت بر عملكرد متوليان اجرايي را نداشت، اما تصور مي كنم اگر آقايان مسئول بتوانند دلسوزانه يك كميته نظارت بر اجرا تشكيل دهند كه قدرت و هيبت لازم را داشته باشد و به شكل يك نهاد تعريف شود، مي توانيم به اجراي صحيح و موفق طرح هاي موضوعي- موضعي بر حسب اولويت در مناطق اميدوار باشيم. اما در غير اين صورت ما شاهد عدم اجراي طرح ها يا اعمال سليقه در انتخاب و اجراي اين اولويت هاي تعريف شده خواهيم بود. هرچند كه به عقيده من، هر كدام از اين اولويت هاي تعريف شده و طرح هاي موضوعي- موضعي كه اجرا شوند صحيح هستند و مي توانند مشكلات متنوع باشند، اما نبايد فراموش كنيم بعضي از اين طرح ها در مناطق مختلف، در اولويت اول و اضطراري هستند و بايد فرض را بر اين بگذاريم كه شهرداري هر منطقه، تنها يك واحد پول دارد و در نتيجه يك طرح را مي تواند اجرا كند. سپس تا زماني كه طرح اولويت اول را اجرا نكرده نمي تواند سراغ طرح دوم برود. به بيان ديگر از آنجا كه عمده تصميماتي كه در حوزه شهري گرفته و تدوين مي شود متولي مشخص ندارد و زماني كه اين طرح ها به شهرداري ها يا نهادهاي مرتبط مي رسد متاسفانه دست آنها در اعمال سليقه و حتي عدم اجراي طرح باز است، در اين شرايط شايد تشكيل يك نهاد و كميته بين بخشي بتواند كمك قابل توجهي در اجراي موفقيت آميز طرح جامع كند. اما ايجاد اين كميته نظارتي عزم جدي شهرداري را مي طلبد كه بتواند با تشكيل كميته اي كه يك هسته اوليه دارد و آدم هايي كه از دولت، وزارتخانه ها و بخش خصوصي و... به فراخور تجربه و حوزه كاري شان گرد هم مي آورد به اجراي موفق طرح هاي موضوعي- موضعي و در مجموع طرح جامع كمك كند.
اولويت هاي تهران
دكتر براتي در پاسخ به اين كه اجراي طرح هاي موضوعي- موضعي منوط به تصويب طرح جامع جديد تهران است يا قبل از تصويب طرح جامع هم مي تواند مراحل اجراي آنها آغاز شود؟ گفت: هر دو صورت قضيه امكان دارد. بعضي از طرح هاي موضوعي- موضعي آن قدر اضطراري هستند و اجراي آنها لازم و بديهي به نظر مي رسد كه اجراي آنها نيازمند صرف زمان و تصويب طرح جامع نيست. به عنوان مثال بعد از تحقيق و پژوهش در مورد معضلات تهران، ايجاد يك قبرستان جديد و ساماندهي بافت فرسوده در بعضي مناطق و محله هاي خاص تهران جزو اولويت ها شناخته و تعريف شد.
براي اجراي اين طرح ها نيازي نيست تا طرحي تصويب شود كه ما مسئولان متوجه شويم قبرستان قديمي تهران ديگر ظرفيت ندارد، يا مردم را با معضل رفت و آمد روبه رو كرده است و يا در مورد شمال شهرري كه مملو از كارخانه هاي قديمي و مخروبه اي است كه تبديل به محل متروكه اي شده كه معضلات اجتماعي بسياري در پي دارد، نيازي نيست كه نگران باشيم كه اجراي طرح هاي موضوعي- موضعي در اين مورد مي تواند موجب ريسك شود و يا بازده اقتصادي- اجتماعي مناسب نداشته باشد.
معضلاتي از اين دست كه رسيدگي و به سامان كردن آنها بديهي و ضروري است، نيازي به تصويب طرح جامع ندارد و بايد هر چه سريع تر(البته به شرط تامين بودجه و اعتبار لازم)اجرا شوند.
اما نگاه راهبردي و استراتژي طرح جامع جديد تهران، يكي از ويژگي هاي مورد  تمايز اين طرح با دو طرح جامع قبلي تهران است و همچنين سازوكار تازه طرح جامع جديد كه به تعريف طرح هاي موضوعي- موضعي پرداخته، مي تواند رويكرد طرح جامع را از لحاظ حرفه اي انعطاف پذيرتر كند.]]>
</TEXT>
</DOC>
<DOC>
<DOCID>HAM2-851012-099</DOCID>
<DOCNO>HAM2-851012-099</DOCNO>
<ORIGINALFILE>/1385/851012/world/_mycity.htm</ORIGINALFILE>
<ISSUE>سه شنبه 12 دي 1385</ISSUE>
<DATE calender="Western">2007-01-02</DATE>
<DATE calender="Persian">1385/10/12</DATE>
<CAT xml:lang="fa">گوناگون.شهری</CAT>
<CAT xml:lang="en">Miscellaneous.Urban</CAT>
<TITLE>
<![CDATA[زاويه ديد
حاشيه هاي ويرانگر]]>
</TITLE>
<TEXT>
<IMAGE>/1385/851012/world/008538.jpg</IMAGE>
<![CDATA[
گروه شهري- تهران هم اكنون به عنوان يك ابرشهر چند ميليوني موجي از طبقات مختلف مهاجران را در خود جاي داده است و اين افراد به اقتضاي شغل و درآمدي كه دارند به ناچار سكونت در شهر تهران را فراموش كرده و ناگزير به سكونت در حريم شهر تهران هستند. بر همين اساس و به مرور زمان كه بر تعداد ساكنان حريم شهر افزوده مي شود شاهد پديده بغرنج حاشيه نشيني در تهران هستيم. انسان حاشيه نشين شخصيتي است كه از برخورد يا پيوند دو نظام فرهنگي متفاوت يا متخاصم به وجود مي آيد. چنين موجود دو رگه اي در آن واحد نسبت به دو فرهنگ احساس دلبستگي دارد، اما از طرف ديگر خود را كاملاً به هيچ كدام متعلق نمي داند.
افزايش حاشيه نشيني در ايران به سال هاي 1330 برمي گردد، اما شدت آن در دهه هاي 40 و 50 رقم خورده است. بر اساس مطالعات انجام شده حاشيه نشيني در حاشيه شهرها ابتدا از تهران شروع شده است. پيدايش اولين اجتماعات آلونك نشين در تهران به سال 1311 برمي گردد، اما رشد و گسترش اجتماعات آلونك نشين به بعد از كودتاي 28 مرداد به خصوص از سال 1335 به اين طرف برمي گردد. اولين اجتماعات حاشيه نشين در جنوب شهر تهران تمركز يافتند. تهران تا شهريور سال 1359 نزديك به 10 هزار و 450 خانوار و 4 هزار و 500 آلونك را در خود جاي داده بود. پديده حاشيه نشيني در ايران نيز همانند اكثر كشورهاي در حال توسعه تا حدود زيادي ريشه در مهاجرت و عوامل دافعه و جاذبه روستايي- شهري دارد. فقدان و كمبود امكانات رفاهي و خدماتي در مناطق روستايي و شهرهاي كوچك فرآيند مهاجرت را تشديد كرد و حاشيه نشيني پديدار شد و به اين ترتيب يكي از بارزترين نمودهاي مهاجرت در ايران مانند بسياري از كشورهاي در حال توسعه شكل گرفت.
در فرهنگ شهر و شهرنشيني، حاشيه نشيني تا حدود زيادي مترادف با مفاهيمي چون زاغه نشيني و آلونك نشيني به كار برده شده است. از لحاظ فرهنگي، انزواطلبي، احساس غريبه بودن و بيگانگي، از لحاظ رواني، پريشاني و تقديرگرايي، از لحاظ اقتصادي، فقر، اشتغال در بخش غيررسمي و بي ثباتي شغلي، از لحاظ بهداشتي، فقدان يا نارسايي سيستم خدمات بهداشتي- درماني، آب شرب و از لحاظ اجتماعي، هويت قومي، پايبندي به سنت ها و ارزش ها، خانواده گسترده و فقدان تخصص، بي سوادي و كم سوادي، درآمد پايين و به خصوص فرهنگ مستقل حاشيه نشيني از ويژگي هاي اجتماعات حاشيه نشينان است كه در مناطق مختلف ديده مي شود.]]>
</TEXT>
</DOC>
<DOC>
<DOCID>HAM2-851012-100</DOCID>
<DOCNO>HAM2-851012-100</DOCNO>
<ORIGINALFILE>/1385/851012/world/_siasatw.htm</ORIGINALFILE>
<ISSUE>سه شنبه 12 دي 1385</ISSUE>
<DATE calender="Western">2007-01-02</DATE>
<DATE calender="Persian">1385/10/12</DATE>
<CAT xml:lang="fa">سیاسی</CAT>
<CAT xml:lang="en">Politics</CAT>
<TITLE>
<![CDATA[هيچ نگراني وجود ندارد
الياس نادران نماينده مجلس در گفت وگو با همشهري انتخابات 24 آذر را ارزيابي مي كند]]>
</TITLE>
<TEXT>
<IMAGE>/1385/851012/world/008517.jpg</IMAGE>
<![CDATA[
داريوش غفاري
الياس نادران از نمايندگان مجلس هفتم است كه در ليست ائتلاف آبادگران ايران اسلامي در انتخابات هفتمين دوره مجلس شوراي اسلامي به مجلس راه يافت.
وي همواره يكي از نيروهاي موثر در اصولگرايان مجلس بوده كه بيشتر در بخش اقتصادي مجلس هفتم نظرات كارشناسانه متعددي ارايه كرده است.
نادران عليرغم اينكه عضو فراكسيون اصولگرايان مجلس شوراي اسلامي است اما هميشه رويه اي مستقل و منتقدانه نسبت به رفتار اصولگرايان از جمله عملكرد دولت داشته است گر چه در زمان مقتضي حمايت هاي خود را نيز از جنبه هاي مثبت عملكردي دولت داشته است.
نادران معتقد است كه اصولگرايان نياز به يك بازبيني منطقي در شيوه هاي خود دارند تا بتوانند در آينده به طور منسجم تر عمل كنند.
وي بر اين مساله تاكيد دارد كه اصولگرايان بايد اختلاف نظرات جزيي را كنار گذاشته و منطقي رفتاري را تعريف كنند و همه به منشور اصولگرايي و منطق رفتار اصولگرايي مقيد و پايبند باشند و بر اين اساس كار به پيش برود.
*چه عاملي را در حضور با انگيزه و گسترده مردم عليرغم بيشتر پيش بيني ها حتي پيش بيني برخي مسئولان مؤثر مي دانيد؟
- مردم ايران هميشه شگفتي آفرين بوده اند. در انتخابات 24آذر نيز مجموعه عواملي در اين مساله اثرگذار بود كه حضور پررنگ تري در اين انتخابات داشته باشند. از جمله عوامل حضور گسترده مردم در انتخابات 24 آذر را مي توان عوامل خارجي دانست كه شرايط هسته اي و چالش هاي بين المللي در آن دخيل بوده است. اصرار رسانه هاي وابسته به استكبار براي عدم حضور مردم و مأيوس كردن آنها از اثرگذاري در انتخابات حساسيت مردم را نسبت به امر انتخابات تحريك كرد و بنا به رويه اي كه تا كنون بوده كه هر وقت آنها بيشتر اصرار مي كردند مردم بيشتر حضور مي يافتند اين بار نيز مردم شگفتي را خلق كردند. در بعد مسايل داخلي عوامل متعددي موثر بوده است. اولاً تأكيد مقام معظم رهبري بر حضور پررنگ مردم در مقاطع مختلف، ديگر همزماني انتخابات خبرگان و شوراي شهر يعني همان تجميع انتخابات كه از قبل هم پيش بيني مي شد كه هم افزايي ايجاد كند و علاقمندان بر هر يك از اين دو انتخابات را به پاي صندوق ها بكشاند. علاوه بر اين مسايل به اعتقاد من عملكرد مثبت شوراهاي دوم شهر و اينكه مردم خود را در ازاي انتخاب مسئولاني كه مديريت شهر را بر عهده گيرند موثر ديدند. البته تلاش هاي رسانه هاي جمعي و تدابيري كه براي تهييج مردم براي ورود به عرصه انتخابات تدارك ديده شده بود از جمله تبيين جايگاه شوراها و خبرگان رهبري و برخوردهاي مثبتي كه صورت گرفت و تا حدودي عدم برخورد سياسي و جناحي دستگاه هاي اجرايي و نظارتي در حضور گسترده مردم موثر بوده است.
* غير از حضور گسترده كه مردم در اين انتخابات رويكرد متفاوتي را نيز به نمايش گذاشتند. همين كه تركيب شوراي شهر تهران يك دست نبوده و تركيبي تقريبا ائتلافي بوده است؟ چگونه مي توان اين رويكرد را ارزيابي كرد؟
- البته در سطح شهرستانها اين مسايل كمتر ديده شده است. آنچه بيشتر از همه نمود پررنگي پيدا كرده است انتخابات شهر تهران است. در انتخابات شهر تهران ائتلافي بين جناح هاي رقيب صورت نگرفته است و اين مردم بوده اند كه تركيبي از آرا را ابراز كرده اند. به اعتقاد من در اين مساله چند عامل موثر بوده است. اولا اينكه در جبهه اصولگرايي بر خلاف آنچه كه در جبهه دوم خرداد اتفاق افتاد ما شاهد ليست واحد نبوديم. بنابراين رقابت در داخل جبهه اصولگرايان هم وجود داشت. اين باعث شد كه مردم حق انتخاب طيف گسترده تري از نامزدها را داشته باشند. دوم اينكه جبهه دوم خرداد در عرصه انتخابات تدبيري را انديشيد كه تمام اختلافات درون گروهي خود را به بعد از انتخابات شوراي شهر موكول كردند و با وعده توزيع مديريت هاي شهري به افراد آنها را از صحنه رقابت خارج كردند و يا حضورشان را كم رنگ كردند و تلاش كردند ليست واحدي داده و از همه ظرفيت و شخصيت هاي ملي خود استفاده كردند. در عين حال تلاش كردند از چهره هاي كمتر مساله دار و كمتر سياسي در عرصه رقابت شوراي شهر استفاده كنند. به همين دليل افراد مشهورتر آنان كه در عرصه هاي مختلف مديريتي شركت داشتند امكان رأي آوردن را پيدا كردند. مجموعه عوامل هم در جبهه اصولگرايي و هم در جبهه اصلاح طلبان باعث شد كه اين شرايط فراهم شود كه شوراي شهر تركيبي شود. البته من اعتقادي ندارم كه شوراي تهران ائتلافي است زيرا اكثريت با ائتلاف بزرگ اصولگرايان است. قطعا اعضاي ائتلاف بزرگ اصولگرايان به دليل سعه صدري كه دارند از همه ظرفيت شورا براي پيشبرد مديريت شهري استفاده خواهند كرد اما براي تعيين شهردار و حوزه هاي مديريت شهري نيازي به ائتلاف با اقليت ندارند.
* اشاره به وضعيت اصولگرايان در انتخابات شوراي شهر تهران كرديد اصولگرايان در اين انتخابات زمينه هاي وحدت خود را شكننده نشان دادند و اين گونه نشان داده شد كه كوچك ترين اختلاف امكان دارد وحدت آنان را بشكند و آراي آنان تقسيم شود. چرا اصولگرايان كارشان به اينجا كشيده شد؟
- تلاش براي به ائتلاف آوردن همه گروه هاي اصولگرا انجام شد و تلاش براي اينكه چتر اصولگرايي گسترده شود صورت گرفته اما به نتيجه نرسيد كه شايد عمده دليل آن اين باشد كه گروه هايي كه احساس نزديكي بيشتري با دولت مي كردند و خودشان را بيشتر از بقيه حامي دولت مي دانستند تلقي اين را داشتند كه با توجه به وجهه مردمي آقاي دكتر احمدي نژاد امكان راي گرفتن از مردم را با اتكاي پشتوانه رييس جمهوري داشته باشند و نيازي به ائتلاف با ديگر گرايش هاي اصولگرايي ندارند. البته بر اساس نظرسنجي هايي كه صورت گرفته بود و اعلام رضايتي كه مردم از شوراي دوم شهر تهران داشتند و خدماتي كه چهره هاي برجسته شوراي دوم انجام داده بودند قابل پيش بيني بود كه مردم از ليست ائتلاف بزرگ اصولگرايان استقبال كنند. متاسفانه دوستان ما در ساير عرصه هاي مربوط به جبهه اصولگرايي اين تحليل را نپذيرفتند. البته اعتقاد ندارم كه اينها بيرون جبهه اصولگرايي خيمه زده اند اينها درون جبهه اصولگرايي هستند اما خواستند كه به نوعي تمايز بين ليست خود و ليست ائتلاف بزرگ قائل شوند. نكته اي كه حايز اهميت است اين است كه سرجمع آراي ليست هاي اصولگرايان اگر ائتلاف به صورت كامل انجام مي شد با آنچه كه در آرايش سياسي مجلس هفتم مشاهده شد تفاوتي نداشت. يعني مردم همان اقبالي كه در مجلس هفتم نسبت به آبادگران در تهران داشتند در شوراها هم آن را نشان دادند. به دليل اينكه دو ليست و ليست هاي تركيبي متعدد داده شد آرا بين آنها توزيع شد. اصلاح طلب ها هم بيشترين رايي را كه كسب كردند مربوط به خانم معصومه ابتكار بود و آن بيشتر از اولين راي كانديداي شان در مجلس هفتم نيست. اين نشان مي دهد كه اقبال به اصلاح طلبان و جبهه دوم خرداد در تهران افزايش پيدا نكرده است و اصولگرايان نيز اعتبار خود را از دست نداده اند. البته وقتي آرا توزيع و متعدد شود نتيجه اش اين مي شود كه شوراي شهر از يكپارچگي بيرون مي آيد.
*گذشته از اينكه اكثريت شوراي تهران با ائتلاف بزرگ اصولگرايان است. بايد به اين مسئله توجه كرد كه حركت هماهنگي كه اصولگرايان در دو سه انتخابات گذشته داشته اند نتوانسته اند در اين انتخابات داشته باشند به عقيده شما اين مساله باعث تشديد اختلافات و شكاف جدي در جبهه اصولگرايي در انتخابات آينده نخواهد بود؟ به ويژه اينكه عده اي هم خود را بيشتر از بقيه حامي دولت مي دانند؟
- با توجه به تجربه 24 آذر و اتفاقاتي كه قبل و بعد از آن افتاد حتما همه افرادي كه در جبهه اصولگرايي موثر هستند بايد تلاش كنند و آسيب شناسي دروني انجام دهند و بر اساس اين آسيب شناسي بر محوريت معيارهاي اصولگرايي بر ائتلاف و به وحدت رساندن نيروها تلاش كنند. از اين مساله كه اصولگرايان به نقطه مشترك دست يابند كه ائتلاف هاي قابل قبولي داشته باشيم به هيچ وجه نااميد نيستم. اتفاقا به عقيده من فرصت خوبي فراهم شده كه همه گرايشات درون جبهه اصولگرايي با تحليل درست از انتخابات 24 آذر براي مجلس هشتم خود را آماده كنند. اختلاف نظرات جزيي را كنار گذاشته و منطق رفتاري را تعريف كنند و همه به منشور اصولگرايي و منطق رفتار اصولگرايي مقيد و پايبند باشند و بر اين اساس كار به پيش برود.
* ليست رايحه خوش خدمت كه به عقيده شما خود را بيشتر حامي دولت مي دانستند عليرغم اينكه از نزديكان رئيس جمهوري هستند نتوانستند به جز يكي دو نفر بقيه به شوراي شهر راه يابند برخي اين مساله را ناكامي دولت احمدي نژاد مي دانند و برخي نيز اين دو مسئله را بي ارتباط مي دانند ارزيابي شما از رفتار كساني كه اين ليست را ارايه كردند چيست؟
- افرادي كه خود را منتسب به يك جريان از اصولگرايي
مي كنند نبايد اين مساله را با آن جريان اصولگرايي همزاد بگيريم و به دليل همين سوءتفاهم همزادپنداري است كه مشكل ايجاد
مي شود و افراد تصور مي كنند كه از پشتوانه مقبوليت و جايگاه مردمي آن شخصيت يا نهاد مي توانند استفاده كنند. در هر صورت اين ليست مجموعه اي از جوانها بودند كه با دولت همكاري خوبي داشتند و در سمت هاي مشاوره اي كمك مي كردند و پس از موقعي كه بايد از دولت جدا مي شدند براي حضور در رقابت هاي سياسي استعفا دادند. اين عده تجربه كافي برگزاري انتخابات بزرگ و رقابت هاي سياسي جدي با اين وسعت را نداشتند و به اين دليل هم تصور مي كردند كه پشتوانه مردمي آقاي رئيس جمهوري
مي تواند به آنها كمك كند. مردم وقتي مي خواهند به افراد راي دهند به كاركردهاي خود آنها نگاه مي كنند و نه به پشتوانه ها. اگر جبهه دوم خرداد را هم ببينيم با اينكه آقاي خاتمي و كروبي و بسياري از افراد جبهه دوم خرداد حضور پيدا كردند و از مردم خواستند كه يكپارچه به ليست دوم خرداد راي دهند مردم جز به سه نفر افراد شاخصي كه به اعتبار سوابق ذهني كه از آنها داشتند به آنها راي دادند و به بقيه اعتنا نكردند.
اين مساله نشان مي دهد كه مردم خيلي به اين نوع از پشتيباني ها و حمايت ها و يا ادعاهاي چسبندگي به مقامات توجهي نمي كنند، بلكه به كاركردها و عقبه افراد نگاه مي كنند و به پشتوانه هاي سياسي تشكيلاتي و حمايت هاي گروه هاي مختلف نگاه مي كنند. آنچه به اعتقاد مردم در اين اتفاقي كه افتاد مهم بود بيشتر از اين منظر است كه اگر ما دچار تفرقه و خودبزرگ بيني شديم و تصور كرديم كه مردم وقتي در عرصه اي به ما اقبال كرده اند اين تا ابد باقي خواهد ماند حتما اينگونه نيست. اگر ما كاركرد مثبتي نداشته باشيم و افرادي كه به عرصه رقابتها وارد مي شوند، عقبه مثبت و روشن و كارآمد نشان ندهند مردم عقد اخوت با هيچ كس نبسته اند.
*پس عقيده شما اين است كه اين مساله را شكست دولت تلقي نمي كنيد؟
- به هيچ وجه شكست دولت نيست. اتفاقا فكر مي كنم دولت اگر تحليلي از انتخابات داشته باشد و با كمك مجلس و نهادهاي مدني اگر همراهي و هم نظري و همكاري تنگاتنگ داشته باشند كه بتوانند خدمات برجسته براي كشور انجام دهند حتما اقبال مردم در دوره هاي بعد در مجلس هشتم و انتخابات بعدي رياست جمهوري نسبت به اصولگرايان بيشتر خواهد شد. مردم ايران نشان داده اند كه به اصولگرايان اميد بسته اند و به آنها اعتماد دارند و همان محبوبيت و مقبوليت مردمي در جبهه اصولگرايي وجود دارد و اگر اين ائتلاف و هم نظري در خدمت رساني به مردم كه شعار اوليه اصولگرايان بوده تداوم پيدا كند قطعا اقبال مردم به مجموعه جبهه اصولگرايان تقويت خواهد شد و هيچ نگراني از اين نظر وجود ندارد.
*گفتيد كه شوراي شهر مجموعه اي تركيبي است نه ائتلافي. به عقيده شما اين مجموعه تركيبي مشكلي براي كار كردن ندارد و به سرنوشت شوراي اول دچار نمي شود؟
- از اين منظر هيچ نگراني وجود ندارد. اولا افراد موثر در شورا كه جز ائتلاف بزرگ اصولگرايان هستند غالبا سابقه 4 سال خدمت رساني در شوراي دوم را داشته اند. مديريت چمران و دوستاني كه سابقه خدمت داشته اند و سعه صدر آنها در برخورد با گرايش هاي مختلف روشن است. اقليت هم براي اينكه نمي خواهد به افراط گري هاي قبل روي بياورد و شعارهاي تند و راديكال عليه مديريت نظام و عليه اصل نظام بدهد همراهي خواهد كرد و اين همراهي مثبت است. بايد از ظرفيت ايجاد شده استقبال كرد. يعني آن بخشي از جبهه دوم خرداد كه رفتار اصولگرايانه داشته باشد و خود را بتواند با شرايط موجود در كشور تطبيق دهد و خدمت رساني صادقانه را وجهه همت خود قرار دهد حتما بايد استقبال كنيم و فرصت را فراهم كنيم كه حضور پيدا كنند. به هيچ وجه انحصارطلبي و بسته عمل كردن نه در شان اصولگرايان است و نه در اعتقادات اصولگرايان چنين چيزي جايز است. فرصت خوبي است كه ما نشان دهيم مديريت اصولگرايي تحمل مي كند. مجلس هفتم هم اين نوع مديريت را نشان داد. برخي مواقع پيشنهادهاي معقول اقليت مجلس از طرف اكثريت با استقبال مواجه مي شود. زيرا ما به منطق و توسعه ظرفيت و استفاده از همه امكانات نگاه مي كنيم. اين مساله در شوراي شهر سوم هم نخواهد بود. من حتي فكر مي كنم شوراي شهر سوم تهران نمونه و الگويي خواهد بود از تعاملات مثبت بين اصولگرايان و جبهه دوم خرداد و اصولگرايان نشان خواهند داد كه تدبير لازم را براي مديريت كردن اقليت و استفاده از ظرفيت هاي آنان براي به سامان رساندن مديريت شهري خواهند داشت.]]>
</TEXT>
</DOC>
</HAMSHAHRI2>
